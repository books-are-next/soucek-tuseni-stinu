<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Zajímavé nálezy">
    <meta name="apple-mobile-web-app-capable" content="yes">
    <title>Zajímavé nálezy • Tušení stínu</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./tuseni_stinu_008.html">
    <link rel="next" href="./tuseni_stinu_010.html">
    <meta name="nb-order" content="6">
    <link rel="self" href="tuseni_stinu_009.html">
    <meta name="nb-identifier" content="soucek-tuseni-stinu-c8ecc0b">
    <meta name="nb-role" content="chapter">
  </head>
  <body data-nb-words="3977" data-nb-chars="26890" class="nb-role-chapter nb-custom-style">
    <nav role="doc-toc">
      <ul class="plain">
        <li><a href="tuseni_stinu_005.html">Věnování</a></li>
        <li><a href="tuseni_stinu_006.html">ÚVODEM</a></li>
        <li><a href="tuseni_stinu_007.html">INDICIE</a>
          <ul class="plain">
            <li><a href="tuseni_stinu_008.html">Několik nepříjemných skutečností</a></li>
            <li><a href="tuseni_stinu_009.html">Zajímavé nálezy</a></li>
            <li><a href="tuseni_stinu_010.html">Podivné mapy a neznámí kartografové</a></li>
            <li><a href="tuseni_stinu_011.html">Zapomenuté lodě</a></li>
            <li><a href="tuseni_stinu_012.html">Přece jen dalekohledy?</a></li>
            <li><a href="tuseni_stinu_013.html">Dávné Hirošimy</a></li>
          </ul>
        </li>
        <li><a href="tuseni_stinu_014.html">OTŘESENÉ CIVILIZACE</a>
          <ul class="plain">
            <li><a href="tuseni_stinu_015.html">Jedno z tajemství pyramid</a></li>
            <li><a href="tuseni_stinu_016.html">Strážci Velikonočního ostrova</a></li>
            <li><a href="tuseni_stinu_017.html">Další otazníky na letové lince</a></li>
            <li><a href="tuseni_stinu_018.html">Kamenná posedlost</a></li>
          </ul>
        </li>
        <li><a href="tuseni_stinu_019.html">CIVILIZACE DELFÍNŮ</a>
          <ul class="plain">
            <li><a href="tuseni_stinu_020.html">Delfíni, mému srdci milí…</a></li>
            <li><a href="tuseni_stinu_021.html">Před mnoha tisíci lety</a></li>
            <li><a href="tuseni_stinu_022.html">Na hranicích rozumu</a></li>
            <li><a href="tuseni_stinu_023.html">Malý šrapnel, kroužící vesmírem</a></li>
            <li><a href="tuseni_stinu_024.html">Vesmírný projektil</a></li>
            <li><a href="tuseni_stinu_025.html">Výstražný příklad a jeden z možných příspěvků řešení = Mars</a></li>
          </ul>
        </li>
        <li><a href="tuseni_stinu_026.html">POČÍTÁME VZOREC NEPOZEMŠŤANA</a>
          <ul class="plain">
            <li><a href="tuseni_stinu_027.html">Milióny cizích Zemí</a></li>
            <li><a href="tuseni_stinu_028.html">Formy života ve vesmíru</a></li>
            <li><a href="tuseni_stinu_029.html">Jak tedy vykalkulovat nepozemšťana</a></li>
            <li><a href="tuseni_stinu_030.html">Po stopách zelených mužíčků</a></li>
            <li><a href="tuseni_stinu_031.html">Proč nepřicházejí?</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./tuseni_stinu_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="15"><span class="idea" data-nb-ref-number="1" id="idea1" data-nb-words="2" data-nb-chars="15">Zajímavé nálezy</span></h1>
        <blockquote class="chunk" data-nb-ref-number="2" data-nb-words="22" data-nb-chars="146">
          <p><em><span class="idea" data-nb-ref-number="2" id="idea2" data-nb-words="7" data-nb-chars="47">Tyto hodnoty zavržené kritikou a&nbsp;duchem systému<br></span>
<span class="idea" data-nb-ref-number="3" id="idea3" data-nb-words="10" data-nb-chars="54">nezapomněly na&nbsp;lekci, jíž se&nbsp;jim dostalo, a&nbsp;mohou dnes<br></span>
<span class="idea" data-nb-ref-number="4" id="idea4" data-nb-words="5" data-nb-chars="45">protivníka napadnout jeho vlastními zbraněmi.</span></em></p>
        </blockquote>
        <p class="chunk" data-nb-ref-number="3" data-nb-words="5" data-nb-chars="34"><span class="idea" data-nb-ref-number="5" id="idea5" data-nb-words="5" data-nb-chars="34">ROGER CAILLOIS: MÝTUS A&nbsp;SPOLEČNOST</span></p>
        <p class="chunk" data-nb-ref-number="4" data-nb-words="162" data-nb-chars="1103"><span class="idea" data-nb-ref-number="6" id="idea6" data-nb-words="162" data-nb-chars="1103">V&nbsp;Britském muzeu je&nbsp;chováno mnoho lebek neandertálců. Po&nbsp;původním objevu v&nbsp;západním a&nbsp;středním Německu byly pozůstatky neandertálských pralidí, dlouho považované za&nbsp;daleko mladší kosterní zbytky nemocných nebo duševně postižených jedinců, nalezeny i&nbsp;ve Francii, v&nbsp;Belgii, ve&nbsp;Španělsku, v&nbsp;Jugoslávii, v&nbsp;ČSSR, v&nbsp;Maďarsku, v&nbsp;Itálii, v&nbsp;Anglii, v&nbsp;SSSR, v&nbsp;Palestině, na&nbsp;Jávě a&nbsp;ovšem i&nbsp;v&nbsp;pravděpodobné kolébce člověka vůbec, v&nbsp;Africe, v&nbsp;Saldanhe a&nbsp;na slavném nalezišti Broken Hill. Jedna z&nbsp;brokenhillských lebek je&nbsp;pozoruhodná přesným kruhovým otvorem, pronikajícím spánkovou kostí do&nbsp;lebky. Kolem otvoru nejsou pukliny, jež by&nbsp;nevyhnutelně vznikly např. při proražení lebky hrotem špičáku při vykopávkách, nebo dokonce za&nbsp;života neandertálce jakoukoli tehdejší zbraní (v podstatě existovaly jen pěstní klíny, kyje a&nbsp;nejspíše i&nbsp;kostěné dýky). Charakter zranění neodpovídá ostatně takovému mechanismu. Pozoruhodné je, že&nbsp;protější spánková kost lebky chybí, jako by&nbsp;byla vyražena. Tak by&nbsp;tomu bylo při zásahu např. moderní loveckou kulovnicí: hladký vstřel a&nbsp;po zploštění projektilu mohutný otvor výstupu střely.</span></p>
        <p class="chunk" data-nb-ref-number="5" data-nb-words="60" data-nb-chars="399"><span class="idea" data-nb-ref-number="7" id="idea7" data-nb-words="60" data-nb-chars="399">Původcem podivného otvoru nebyl ani vrtavý mlž, houba (Vioa) nebo červ, kteří namnoze rozrušují fosilie, jež se&nbsp;ocitly v&nbsp;moři. Broken Hill byl ostatně vždy na&nbsp;souši. Pozoruhodné je, že&nbsp;místo zranění přesně odpovídá „smrtelné zóně“&nbsp;– v&nbsp;případě střelné rány musel být neandertálec okamžitě mrtev. Ačkoli jsou známy okolnosti nálezu lebky, nelze zcela vyloučit špatný vtip: dodatečné prostřelení lebky.</span></p>
        <p class="chunk" data-nb-ref-number="6" data-nb-words="1" data-nb-chars="0"><span class="idea" data-nb-ref-number="8" id="idea8" data-nb-words="1" data-nb-chars="0"><img src="./resources/03_fmt.jpeg" alt="03.jpg"></span></p>
        <blockquote class="chunk" data-nb-ref-number="7" data-nb-words="14" data-nb-chars="109"><span class="idea" data-nb-ref-number="9" id="idea9" data-nb-words="14" data-nb-chars="109"><p>Lebka neandertálce z&nbsp;Broken Hillu, perforovaná v&nbsp;oblasti spánkové kosti otvorem vysvětlitelným pouze vstřelem</p></span></blockquote>
        <p class="chunk" data-nb-ref-number="8" data-nb-words="21" data-nb-chars="156"><span class="idea" data-nb-ref-number="10" id="idea10" data-nb-words="21" data-nb-chars="156">Co&nbsp;však říci dalšímu podobnému nálezu, pocházejícímu tentokráte z&nbsp;okolí dnešního Jakutska a&nbsp;uloženému v&nbsp;moskevském Paleontologickém muzeu Akademie věd SSSR?</span></p>
        <p class="chunk" data-nb-ref-number="9" data-nb-words="155" data-nb-chars="974"><span class="idea" data-nb-ref-number="11" id="idea11" data-nb-words="155" data-nb-chars="974">Je&nbsp;to&nbsp;lebka pratura, rovněž, jak se&nbsp;zdá, zasažená střelou v&nbsp;oblasti „smrtelné zóny“, totiž přesně v&nbsp;ose čelní kosti, jako by&nbsp;střelec čelil útoku mohutného zvířete, nastavujícího mu&nbsp;skloněnou hlavou právě tuto partii lebky. Také v&nbsp;tomto případě nejsou v&nbsp;okolí rány praskliny a&nbsp;činnost vrtavých mlžů je&nbsp;možno vyloučit; lebka je&nbsp;skvěle zachovaná a&nbsp;zcela určitě neležela v&nbsp;moři. Ani chorobný proces, tzv. osteomyelitida, nemůže zanechat takovou stopu, tím méně např. roh konkurujícího samce. Pikantní podrobností v&nbsp;tomto případě je, že&nbsp;se&nbsp;rána, jakkoli pronikla lebkou a&nbsp;zasáhla zřejmě mozkovnu, počala hojit kostní jizvou, svalkem. Není tedy pochyby o&nbsp;jejím datování. Vznikla v&nbsp;době života pratura&nbsp;– přibližně před několika desítkami až&nbsp;stovkami tisíců let, a&nbsp;kdoví zda ne&nbsp;přesně v&nbsp;době, kdy byl zabit i&nbsp;neandertálec v&nbsp;oblasti Broken Hillu. Ráže střely, jež mohla způsobit obě zranění, se&nbsp;zdá odpovídat. Obě mohla být na&nbsp;střeleckém kontě jedné jediné zbraně s&nbsp;podobným účinkem.</span></p>
        <p class="chunk" data-nb-ref-number="10" data-nb-words="1" data-nb-chars="0"><span class="idea" data-nb-ref-number="12" id="idea12" data-nb-words="1" data-nb-chars="0"><img src="./resources/04_fmt.jpeg" alt="04.jpg"></span></p>
        <blockquote class="chunk" data-nb-ref-number="11" data-nb-words="15" data-nb-chars="107"><span class="idea" data-nb-ref-number="13" id="idea13" data-nb-words="15" data-nb-chars="107"><p>Lebka pratura, uložená v&nbsp;Moskevském přírodovědeckém muzeu. Střelné (?) poranění čelní kosti se&nbsp;počalo hojit</p></span></blockquote>
        <p class="chunk" data-nb-ref-number="12" data-nb-words="46" data-nb-chars="351"><span class="idea" data-nb-ref-number="14" id="idea14" data-nb-words="46" data-nb-chars="351">Přesné datování obou nálezů radiokarbonovou analýzou není možné&nbsp;– fosilní kosterní zbytky rychle ztrácejí organické látky a&nbsp;kromě toho kosti z&nbsp;naleziště Broken Hillu jsou prostoupeny rozličnými fosforečnany, především zinku a&nbsp;olova. Geologické (stratigrafické) i&nbsp;paleontologické vědomosti však naznačují, že&nbsp;neandertálec i&nbsp;pratur mohli být současníky.</span></p>
        <p class="chunk" data-nb-ref-number="13" data-nb-words="18" data-nb-chars="113"><span class="idea" data-nb-ref-number="15" id="idea15" data-nb-words="18" data-nb-chars="113">Kdo to&nbsp;tehdy chodil po&nbsp;naší planetě, ozbrojen průbojnou palnou zbraní poměrně malé ráže, a&nbsp;tedy značně dokonalou?</span></p>
        <p class="chunk" data-nb-ref-number="14" data-nb-words="73" data-nb-chars="505"><span class="idea" data-nb-ref-number="16" id="idea16" data-nb-words="73" data-nb-chars="505">Kdo nebo co&nbsp;zanechalo v&nbsp;pískovci pouště Gobi v&nbsp;Mongolské lidové republice otisk, nalezený společnou sovětsko-čínskou expedicí roku 1959? Nepodobá se&nbsp;žádnému fosilnímu reliktu, vědě až&nbsp;dosud známému, nepodobá se&nbsp;ani stopě, kterou může zanechat některý nám známý kráčející, plazící se&nbsp;nebo lezoucí tvor. Zato se&nbsp;velice nápadně podobá otisku profilované podrážky, tzv. traktoru, jaký používají posádky Apolla na&nbsp;Měsíci jako nejpružnější obuvi, zajišťující nejlépe tření a&nbsp;tím pevný postoj za&nbsp;všech okolností.</span></p>
        <p class="chunk" data-nb-ref-number="15" data-nb-words="1" data-nb-chars="0"><span class="idea" data-nb-ref-number="17" id="idea17" data-nb-words="1" data-nb-chars="0"><img src="./resources/05_fmt.jpeg" alt="05.jpg"></span></p>
        <blockquote class="chunk" data-nb-ref-number="16" data-nb-words="9" data-nb-chars="74"><span class="idea" data-nb-ref-number="18" id="idea18" data-nb-words="9" data-nb-chars="74"><p>Podivný „otisk podrážky“, nalezený sovětsko-čínskou expedicí v&nbsp;poušti Gobi</p></span></blockquote>
        <p class="chunk" data-nb-ref-number="17" data-nb-words="29" data-nb-chars="185"><span class="idea" data-nb-ref-number="19" id="idea19" data-nb-words="29" data-nb-chars="185">Otisk je&nbsp;několik desítek nebo set tisíc let starý, nevznikl rozhodně v&nbsp;historických dobách, a&nbsp;obzvláště zajímavým jej činí plochy písku, změněného v&nbsp;pouštní sklo, nalezené v&nbsp;okolí Gobi.</span></p>
        <p class="chunk" data-nb-ref-number="18" data-nb-words="137" data-nb-chars="926"><span class="idea" data-nb-ref-number="20" id="idea20" data-nb-words="137" data-nb-chars="926">Nejde o&nbsp;účinek blesků. Tzv. fulgurity, vznikající natavením horniny úderem blesku ve&nbsp;formě sklovitých trubiček, vypadají docela jinak. Exploze meteoritu mohou ovšem horniny roztavit a&nbsp;vytvořit tzv. impaktity, ale rozstříknou je&nbsp;do&nbsp;širokého okolí. Nikdy nebyly pozorovány celé skelné plochy, jakási „přírodní kluziště“, jejichž meteoritický mechanismus vzniku bychom asi těžko vysvětlovali. Kromě toho nejsou impaktity nikdy dokonale protaveny. Daleko spíše se&nbsp;zdá, že&nbsp;zde místně působil mimořádný žár, který jako ve&nbsp;sklářské peci změnil písek ve&nbsp;sklovitou taveninu. Muselo jít o&nbsp;žár kolem 1400 °C&nbsp;–1600 °C – tavení křemene pro optické a&nbsp;jiné účely se&nbsp;podařilo nepříliš dávno a&nbsp;je dodnes spojeno s&nbsp;obtížemi. V&nbsp;žádném případě tedy nevytvořily ony plochy roztaveného křemenného písku např. lesní požáry v&nbsp;době, kdy Gobi byla ještě před vrásněním Himálaje, zadržujícího dnes vláhu od&nbsp;jihu, kvetoucím krajem a&nbsp;eldorádem praještěrů…</span></p>
        <p class="chunk" data-nb-ref-number="19" data-nb-words="48" data-nb-chars="337"><span class="idea" data-nb-ref-number="21" id="idea21" data-nb-words="48" data-nb-chars="337">Fantastickým vysvětlením je&nbsp;např. místní působení raketových trysek, jejichž žár by&nbsp;rozhodně stačil podobnou přeměnu provést. Přijmout takovou hypotézu je&nbsp;ovšem značně odvážné, avšak jiné a&nbsp;schůdnější vysvětlení lze těžko nalézt. Tím spíše, že&nbsp;se&nbsp;nadhozený problém velmi úzce týká i&nbsp;jedné z&nbsp;našich zajímavostí, českých taktitů, vltavínů.</span></p>
        <p class="chunk" data-nb-ref-number="20" data-nb-words="165" data-nb-chars="1121"><span class="idea" data-nb-ref-number="22" id="idea22" data-nb-words="165" data-nb-chars="1121">První sběratelé těchto přírodních skel, nalezených poprvé asi před 180 lety u&nbsp;Týna nad Vltavou a&nbsp;později postupně v&nbsp;nejrůznějších částech světa, se&nbsp;domnívali, že&nbsp;jde o&nbsp;odpad ze&nbsp;starých skelných hutí. Objevily se&nbsp;i&nbsp;fantastické domněnky o&nbsp;přetavení rostlinného popela a&nbsp;další. Geochronologické určení stáří vltavínů na&nbsp;14,8 miliónů let zasadilo této teorii smrtelnou ránu. Padly i&nbsp;další teorie o&nbsp;prostě sopečném nebo meteoritickém původu tektitů, ať&nbsp;už&nbsp;změnou hmoty meteoritů jejich rozžhavením při průletu armosférou nebo odkapáváním, či&nbsp;konečně roztavením hmoty meteorického roje, který se&nbsp;ocitl v&nbsp;blízkosti Slunce a&nbsp;doplatil na&nbsp;to&nbsp;podobně jako bájný Ikaros. Mnoho autorů považovalo tektity za&nbsp;vyvržený materiál měsíčních sopek, jiní za&nbsp;roztavené horniny, „vystřelené“ z&nbsp;povrchu Měsíce dopadem velkých meteoritů. Pozoruhodné&nbsp;– ale ne&nbsp;tak neobvyklé&nbsp;– je, že&nbsp;všichni přinesli pro své domněnky celou řadu znamenitých argumentů: pokusy, prováděné ve&nbsp;vzdušných tunelech při nadzvukové rychlosti tavící horniny, propočty oblastí, kam by&nbsp;byly tektity vyvrženy měsíčními sopkami, atd. atd., ochotně svědčily tu&nbsp;té, tu&nbsp;oné teorii…</span></p>
        <p class="chunk" data-nb-ref-number="21" data-nb-words="67" data-nb-chars="420"><span class="idea" data-nb-ref-number="23" id="idea23" data-nb-words="67" data-nb-chars="420">Astronom českého původu Z. Kopal, s&nbsp;ním L. J. Spencer a&nbsp;další vybojovali místo na&nbsp;slunci teorii, která je&nbsp;dnes přijímána většinou vědců: tektity vznikají při dopadu obrovských meteoritů na&nbsp;Zemi z&nbsp;roztavené hmoty zbytků meteoritu i&nbsp;zasažených hornin při teplotě až&nbsp;2500 °C, jsou rozstříknuty do&nbsp;vzdálenosti až&nbsp;500 km&nbsp;a&nbsp;dopadají, ochlazeny ve&nbsp;vysokých vrstvách atmosféry či&nbsp;v&nbsp;kosmickém prostoru, do&nbsp;míst, kde je&nbsp;nacházíme.</span></p>
        <p class="chunk" data-nb-ref-number="22" data-nb-words="52" data-nb-chars="336"><span class="idea" data-nb-ref-number="24" id="idea24" data-nb-words="52" data-nb-chars="336">Tektity postupně nalézaly své „otce“. Pro české a&nbsp;moravské vltavíny byl přiřčen meteoritický kráter Riess, Steinheim a&nbsp;v&nbsp;roce 1972 i&nbsp;Stopfheim na&nbsp;území Švábska v&nbsp;NSR, pro australity astroblém v&nbsp;oblasti Wilkesovy země v&nbsp;Antarktidě atd. Všechno opět souhlasí, včetně zjištěného stáří tektitů i&nbsp;jejich otcovských kráterů. Je&nbsp;tu&nbsp;však háček.</span></p>
        <p class="chunk" data-nb-ref-number="23" data-nb-words="73" data-nb-chars="490"><span class="idea" data-nb-ref-number="25" id="idea25" data-nb-words="73" data-nb-chars="490">Pro celou řadu tektitů nebyly vhodné impakty nalezeny&nbsp;– což by&nbsp;konečně nebylo takové neštěstí. Dávné jizvy na&nbsp;tváři Země (ačkoli australity jsou staré jen 5000 let a&nbsp;tektity jihovýchodní Asie, mezi nimi až&nbsp;dosud nejtěžší o&nbsp;váze 12,8 kp, 610&nbsp;000 let) mohly být zahlazeny. Vážnější námitky vznášejí geologové, odmítající meteoritický vznik kráterů Riess a&nbsp;dalších; dokazují, že&nbsp;jsou projevem tzv. kryptovulkanismu, tj. sopečné činnosti, nedoprovázené výlevy lávy ani dopadem sopečného popela.</span></p>
        <p class="chunk" data-nb-ref-number="24" data-nb-words="128" data-nb-chars="910"><span class="idea" data-nb-ref-number="26" id="idea26" data-nb-words="128" data-nb-chars="910">Největším otazníkem&nbsp;– a&nbsp;tím se&nbsp;dostáváme k&nbsp;vlastnímu tématu&nbsp;– je&nbsp;však značně odlišné složení vltavínů a&nbsp;impaktitů (suevitů, meteoritických skel, aj.) z&nbsp;předpokládaných „otcovských“ kráterů. Složení vltavínů odpovídá nejspíše chemickému složení granulitu (bělokamene), kterého je&nbsp;v&nbsp;oblasti výskytu jihočeských vltavínů dostatek, z&nbsp;něhož při tavení část alkálií, především sodík a&nbsp;draslík, vytékala. Zdá se, že&nbsp;tedy vltavíny vznikly spíše přetavením místních materiálů než vzdušným importem z&nbsp;daleka. Tato domněnka je&nbsp;podporována i&nbsp;zajímavou skutečností: zatímco naleziště jihočeských vltavínů leží v&nbsp;oblasti, kde se&nbsp;granulit vyskytuje takřka všude, je&nbsp;moravské naleziště vltavínů od&nbsp;Třebíče kolem povodí Jihlavky a&nbsp;jihovýchodně ke&nbsp;Znojmu prakticky jediným místem, kde moravský granulit vystupuje na&nbsp;povrch. Je&nbsp;to&nbsp;na&nbsp;geologické mapě taková „nudlička“, že&nbsp;je&nbsp;ji&nbsp;nutno takřka hledat lupou (podle ing. Patrovského).</span></p>
        <p class="chunk" data-nb-ref-number="25" data-nb-words="75" data-nb-chars="517"><span class="idea" data-nb-ref-number="27" id="idea27" data-nb-words="75" data-nb-chars="517">Není trochu přílišná náhoda, dopadnou-li víceméně nahodile rozstříknuté kapky roztavené horniny právě na&nbsp;velmi omezený a&nbsp;geologicky přesně určený proužek země, ještě ke&nbsp;všemu nespojitý? Nepůsobil zde spíše místní činitel X&nbsp;(říkejme mu&nbsp;tak), který vysokou teplotou nejméně 1800 K, při níž lze tavit tektity, vzdorující i&nbsp;dmuchavce, dokázal přeměnit granulit ve&nbsp;zvláštní přírodní sklo? A&nbsp;nemohly být tímto činitelem X&nbsp;plameny trysek raket, ačkoli se&nbsp;raketový pohon zdá být pro pokročilou kosmonautiku trochu primitivní?</span></p>
        <p class="chunk" data-nb-ref-number="26" data-nb-words="26" data-nb-chars="156"><span class="idea" data-nb-ref-number="28" id="idea28" data-nb-words="26" data-nb-chars="156">Ostatně je&nbsp;zde ještě další možnost, jak mohlo dojít k&nbsp;místnímu roztavení písku nebo jiných hornin a&nbsp;k&nbsp;jejich proměně v&nbsp;přírodní sklo: žár atomového výbuchu.</span></p>
        <p class="chunk" data-nb-ref-number="27" data-nb-words="135" data-nb-chars="870"><span class="idea" data-nb-ref-number="29" id="idea29" data-nb-words="135" data-nb-chars="870">Velmi zajímavým je&nbsp;v&nbsp;tomto ohledu čistě křemenné sklo Libyjské pouště,&nbsp;– nacházené asi 800 km&nbsp;jihozápadně od&nbsp;Káhiry na&nbsp;ploše 136 km&nbsp;× 56 km, tedy odpovídající přibližně nalezištím českých a&nbsp;moravských vltavínů. Vzniklo zřejmě přetavením pouštního písku a&nbsp;je většinou považováno za&nbsp;impaktit, avšak ani kráter, ani zbytky meteoritu nebyly nalezeny. Za&nbsp;nejzajímavější je&nbsp;považována skutečnost, že&nbsp;libyjské pouštní sklo se&nbsp;nachází i&nbsp;v&nbsp;dost velkých kusech (v káhirském muzeu je&nbsp;exemplář hmotnosti 525 g), avšak přesto dokonale protavené, čiré, homogenní a&nbsp;čisté. Ostře se&nbsp;odlišuje od&nbsp;všech ostatních přírodních skel, ať&nbsp;již jde co&nbsp;do&nbsp;vzniku o&nbsp;skla sopečná (obsidián), impaktity nebo pravé tektity, zato však se&nbsp;některými znaky blíží sklu, vzniklému z&nbsp;hornin při výbuchu atomové bomby u&nbsp;Alamogordo v&nbsp;Novém Mexiku. Na&nbsp;podobný terénní útvar upozornil již sovětský badatel Kogen.</span></p>
        <p class="chunk" data-nb-ref-number="28" data-nb-words="100" data-nb-chars="634"><span class="idea" data-nb-ref-number="30" id="idea30" data-nb-words="100" data-nb-chars="634">Je&nbsp;pochopitelné, že&nbsp;tato shoda nejen zaujala vědce, ale i&nbsp;romantické laiky, a&nbsp;byla (navzdory poměrně značné vzdálenosti obou míst) uváděna v&nbsp;souvislost se&nbsp;zkázou Sodomy a&nbsp;Gomory&nbsp;– existovala-li ovšem obě města. Sovětský fyzik, profesor Matvěj Agrest navrhl pátrat jak v&nbsp;Libyjské poušti, tak v&nbsp;okolí Mrtvého moře po&nbsp;radioaktivních izotopech s&nbsp;dlouhými poločasy rozpadu, jež by&nbsp;se&nbsp;zde měly v&nbsp;případě dávných jaderných explozí vyskytovat ve&nbsp;zvýšeném množství, především po&nbsp;Si&nbsp;32, Ti&nbsp;44, Mn&nbsp;50 a&nbsp;dalších. A&nbsp;hle: ředitelství jaderného výzkumu v&nbsp;EAR zvýšený podíl těchto izotopů v&nbsp;okolí Riachu, Dariatu a&nbsp;na Sinajském poloostrově potvrdilo.</span></p>
        <p class="chunk" data-nb-ref-number="29" data-nb-words="20" data-nb-chars="148"><span class="idea" data-nb-ref-number="31" id="idea31" data-nb-words="20" data-nb-chars="148">J. Alden Mason, americký etnograf a&nbsp;paleoantropolog, nalezl při vykopávkách na&nbsp;peruánské náhorní planině ozdoby, odlévané (nikoli tepané) z&nbsp;platiny.</span></p>
        <p class="chunk" data-nb-ref-number="30" data-nb-words="56" data-nb-chars="342"><span class="idea" data-nb-ref-number="32" id="idea32" data-nb-words="56" data-nb-chars="342">Materiál sám není překvapující. Platina se&nbsp;vyskytuje v&nbsp;naplaveninách a&nbsp;v&nbsp;písku vždy ryzí s&nbsp;příměsí ruthenia, rhodia, palladia, osmia a&nbsp;jiných kovů a&nbsp;vyskytuje se&nbsp;i&nbsp;na různých místech Jižní Ameriky, především v&nbsp;Kolumbii. Podivné na&nbsp;celé historii je, že&nbsp;platina taje při 1773 °C a&nbsp;její odlévání je&nbsp;práce pro dobře zařízené metalurgické provozy.</span></p>
        <p class="chunk" data-nb-ref-number="31" data-nb-words="44" data-nb-chars="350"><span class="idea" data-nb-ref-number="33" id="idea33" data-nb-words="44" data-nb-chars="350">Nejschůdnější cestou, jak platinu roztavit, je&nbsp;použití elektrického oblouku, mají-li se&nbsp;vyrobit platinové elektrody, kontakty, termočlánky atp., případně části šperků. Krajní možností je&nbsp;kyslíko-vodíkový plamen. Při použití konvenčních tepelných zdrojů (pícek a&nbsp;topiv) prostě platinu zpracovávat nelze, tím méně uvést do&nbsp;stavu, umožňujícího odlévání.</span></p>
        <p class="chunk" data-nb-ref-number="32" data-nb-words="48" data-nb-chars="316"><span class="idea" data-nb-ref-number="34" id="idea34" data-nb-words="48" data-nb-chars="316">Kdo znal způsob, jak dosáhnout trvalé teploty kolem 1800 °C v&nbsp;době, o&nbsp;níž předpokládáme, že&nbsp;disponovala jen nejprostšími výrobními prostředky? Byla to&nbsp;snad civilizace, jež podle starých bolivijských a&nbsp;peruánských legend podlehla v&nbsp;boji s&nbsp;nelidským plemenem, jehož krev nebyla červená? Nebo to&nbsp;bylo právě ono plemeno?</span></p>
        <p class="chunk" data-nb-ref-number="33" data-nb-words="40" data-nb-chars="243"><span class="idea" data-nb-ref-number="35" id="idea35" data-nb-words="40" data-nb-chars="243">Ostatně pěknou metalurgickou záhadu poskytla i&nbsp;Čína. V&nbsp;hrobě proslulého vojevůdce Cao Čou, žijícího v&nbsp;letech 265–316 n. l., byl nalezen pancíř, přesněji řečeno válečná košile, pošitá destičkami ze&nbsp;slitiny 10 % mědi, 4 % hořčíku a&nbsp;85 % hliníku.</span></p>
        <p class="chunk" data-nb-ref-number="34" data-nb-words="61" data-nb-chars="407"><span class="idea" data-nb-ref-number="36" id="idea36" data-nb-words="61" data-nb-chars="407">Hliník, ač&nbsp;třetí nejrozšířenější prvek v&nbsp;zemské kůře (po kyslíku a&nbsp;křemíku), se&nbsp;v&nbsp;přírodě vyskytuje výhradně ve&nbsp;sloučeninách. Špetku nečistého hliníku se&nbsp;podařilo chemickou cestou připravit teprve H. Ch. Oerstedtovi roku 1825. Průmyslová výroba však byla umožněna teprve o&nbsp;něco později a&nbsp;světový chemický kongres uctil svého nestora a&nbsp;vůdčího ducha D. I. Mendělejeva pohárem z&nbsp;nejvzácnějšího kovu&nbsp;– hliníku…</span></p>
        <p class="chunk" data-nb-ref-number="35" data-nb-words="139" data-nb-chars="905"><span class="idea" data-nb-ref-number="37" id="idea37" data-nb-words="139" data-nb-chars="905">Jak získali staří Číňané&nbsp;– jakkoli si&nbsp;jejich důvtipu neobyčejně vážíme&nbsp;– hliník v&nbsp;kovovém stavu? Měli snad zdroje elektrické energie, umožňující elektrolýzu? Nebyl pro ně&nbsp;problém sestrojit například vhodnou pec pro tavbu bauxitu, kde dosahovali nezbytné teploty 1300 °C pro spékání bauxitu se&nbsp;sodou a&nbsp;vápencem, aby získali hlinitan sodný, který žíháním při téže teplotě přechází v&nbsp;kysličník, a&nbsp;ten pak v&nbsp;roztaveném kryolitu s&nbsp;fluoridem hlinitým při 950 °C elektrolyzovali za&nbsp;použití elektrod z&nbsp;čistého grafitu? V&nbsp;Americe si&nbsp;s&nbsp;tímto problémem poradili teprve roku 1886, v&nbsp;Evropě o&nbsp;rok později Francouz P. Hérault. A&nbsp;vyplatilo se&nbsp;vyrobit tímto značně složitým způsobem jen pár plíšků pro brnění pana generála? Je&nbsp;vůbec plátovaná válečná košile přiměřeným stejnokrojem vojevůdce, jenž má&nbsp;k&nbsp;dispozici tak rozvinutou technologii? Nebo šlo o&nbsp;zbytky plechů, zděděné z&nbsp;dávné minulosti? To&nbsp;se&nbsp;zdá pravděpodobnější.</span></p>
        <p class="chunk" data-nb-ref-number="36" data-nb-words="39" data-nb-chars="228"><span class="idea" data-nb-ref-number="38" id="idea38" data-nb-words="39" data-nb-chars="228">Obecně lze k&nbsp;tepelnému zpracování minerálů říci, že&nbsp;zvyšování teploty asi do&nbsp;1000 °C není zvlášť obtížné a&nbsp;daří se&nbsp;i&nbsp;velmi primitivními prostředky. Dále však je&nbsp;třeba o&nbsp;každých 50 °C urputně a&nbsp;důvtipně bojovat. A&nbsp;mít prostředky.</span></p>
        <p class="chunk" data-nb-ref-number="37" data-nb-words="141" data-nb-chars="1038"><span class="idea" data-nb-ref-number="39" id="idea39" data-nb-words="141" data-nb-chars="1038">V&nbsp;rovníkové západní Africe byly od&nbsp;starověku až&nbsp;bezmála do&nbsp;dnešních dnů nejvyhledávanějším zbožím podivné skleněné perličky, zvané aggry. Byly válcovitého tvaru, modré, žluté, zelené nebo různobarevné vykládané. Domorodci jim připisovali čarovnou moc a&nbsp;několikanásobně je&nbsp;vyvažovali zlatem. Je&nbsp;pochopitelné, že&nbsp;se&nbsp;Evropané, nacházející právě v&nbsp;západní Africe skvělou bonanzu zlata, otroků, slonoviny a&nbsp;dalšího zboží, usilovně snažili záhadné aggry napodobit ve&nbsp;vynikajících benátských i&nbsp;českých sklárnách. Snahy skončily fiaskem. Nepravé aggry se&nbsp;od&nbsp;původních lišily na&nbsp;první pohled a&nbsp;domorodci je&nbsp;s&nbsp;posměchem a&nbsp;opovržením odmítali. Zdroj pravých agger, zřejmě velmi starobylý, se&nbsp;nepodařilo nalézt. Portugalská znalost dnešní Brazílie před Kolumbem byla např. s&nbsp;jistotou prokázána zjištěním benátských perel, jimiž se&nbsp;zdobily indiánské krasavice, vyráběných speciálně pro Portugalsko. Aggry vzdorují. Jejich výroba v&nbsp;Egyptě nebo ve&nbsp;Fénicii je&nbsp;jen předpokládána, ale ve&nbsp;sklárnách odkrytých archeology nebylo nalezeno nic aggrám podobného.</span></p>
        <p class="chunk" data-nb-ref-number="38" data-nb-words="26" data-nb-chars="161"><span class="idea" data-nb-ref-number="40" id="idea40" data-nb-words="26" data-nb-chars="161">Západoafričtí domorodci sami původ perliček neznali, měli však o&nbsp;něm pěknou legendu: přinesli prý je&nbsp;lidé světlé pleti a&nbsp;dlouhých vlasů, kteří se&nbsp;snesli z&nbsp;nebes…</span></p>
        <p class="chunk" data-nb-ref-number="39" data-nb-words="43" data-nb-chars="271"><span class="idea" data-nb-ref-number="41" id="idea41" data-nb-words="43" data-nb-chars="271">Již v&nbsp;16. století objevili Španělé ve&nbsp;stříbrných dolech v&nbsp;Peru 18&nbsp;cm dlouhý „hřebík“, zcela zarostlý v&nbsp;rudě a&nbsp;zjevně železný nebo ocelový, ačkoli přítomnost železa ve&nbsp;stříbrných rudách je&nbsp;značně nepravděpodobná. Daleko spíše lze spolu se&nbsp;stříbrem nalézt olovo nebo zinek.</span></p>
        <p class="chunk" data-nb-ref-number="40" data-nb-words="35" data-nb-chars="259"><span class="idea" data-nb-ref-number="42" id="idea42" data-nb-words="35" data-nb-chars="259">V&nbsp;australských vrstvách třicet miliónů let starých byl rovněž nalezen opracovaný kus železa meteoritického původu a&nbsp;ve skotských uhelných žilách byly rovněž nalezeny kovové předměty, jejichž přírodní vznik si&nbsp;nedovedeme na&nbsp;úrovni dnešních znalostí představit.</span></p>
        <p class="chunk" data-nb-ref-number="41" data-nb-words="138" data-nb-chars="941"><span class="idea" data-nb-ref-number="43" id="idea43" data-nb-words="138" data-nb-chars="941">Po&nbsp;druhé světové válce byly obnoveny intenzívní průzkumy v&nbsp;oděských přirozených i&nbsp;umělých katakombách (dlouhých přes 600 km), jež se&nbsp;staly za&nbsp;války útočištěm několika oddílů hrdinných partyzánů. Při těchto výzkumech, prováděných nejen vojenskými odborníky a&nbsp;historiky, ale i&nbsp;paleontology, byly odkryty jeskyně, sloužící již dávno před historickými dobami jako útulky člověka a&nbsp;ještě dříve jako skrýše pravěkých zvířat. Vědci T. J. Gricaj a&nbsp;I. J.&nbsp;Jack nalezli v&nbsp;jedné z&nbsp;nich fosilizované kosti vyhynulých pštrosů, velbloudů a&nbsp;hyen, kteří tu&nbsp;kdysi žili dávno před vstupem člověka do&nbsp;kamenné doby&nbsp;– alespoň na&nbsp;evropském kontinentu a&nbsp;podle našich dnešních představ. Tyto kosti jsou opracovány jemnými nástroji, zřejmě podobnými vlasovým pilkám. Jsou z&nbsp;nich vyříznuty tenké destičky, téměř lupínky, jiné nářezy zůstaly nedokončené a&nbsp;dokazují účinnost a&nbsp;úzký břit nástroje, jaký si&nbsp;nedovedeme představit ani ve&nbsp;vlastnictví středověkého řemeslníka.</span></p>
        <p class="chunk" data-nb-ref-number="42" data-nb-words="40" data-nb-chars="285"><span class="idea" data-nb-ref-number="44" id="idea44" data-nb-words="40" data-nb-chars="285">Při četbě o&nbsp;tomto nálezu jsem si&nbsp;vzpomněl na&nbsp;první praktické aplikace elektřiny v&nbsp;telegrafech systému Jacobiho, Wheatstonea, Cooka, Steinheila, Gausse a&nbsp;dalších. Jako izolátorů bylo vesměs používáno&nbsp;– z&nbsp;neznalosti a&nbsp;nedostatku lepších materiálů&nbsp;– slonovinových nebo kostěných destiček.</span></p>
        <p class="chunk" data-nb-ref-number="43" data-nb-words="32" data-nb-chars="227"><span class="idea" data-nb-ref-number="45" id="idea45" data-nb-words="32" data-nb-chars="227">Jako autor vědeckofantastických románů si&nbsp;docela dobře dovedu představit například kosmonauta, který po&nbsp;havárii pracně opravuje svůj vysílač, jedinou naději na&nbsp;přivolání pomoci, tím, co&nbsp;mu&nbsp;divoká a&nbsp;mladá planeta právě poskytla…</span></p>
        <p class="chunk" data-nb-ref-number="44" data-nb-words="71" data-nb-chars="468"><span class="idea" data-nb-ref-number="46" id="idea46" data-nb-words="71" data-nb-chars="468">Německý archeolog Wilhelm König vykopal roku 1938 nedaleko Bagdádu předmět, který&nbsp;– nebýt všetečnosti vědců těsně po&nbsp;II.&nbsp;světové válce&nbsp;– by&nbsp;zcela určitě byl zařazen do&nbsp;muzejních sbírek jako „kultovní předmět“ nebo mezi „různé“, jako zcela podobné objekty, uložené do&nbsp;té&nbsp;doby v&nbsp;berlínských muzeích. Všechny pocházejí z&nbsp;oblastí a&nbsp;dob Parthů, íránských kočovníků, kteří několik set let před naším letopočtem založili mezi Kaspickým mořem a&nbsp;Perským zálivem rozlehlou říši.</span></p>
        <p class="chunk" data-nb-ref-number="45" data-nb-words="60" data-nb-chars="363"><span class="idea" data-nb-ref-number="47" id="idea47" data-nb-words="60" data-nb-chars="363">Nález nevypadá příliš okázale. Je&nbsp;to&nbsp;asi 18 cm&nbsp;vysoká nádoba z&nbsp;pálené hlíny, do&nbsp;které je&nbsp;zasunut 10 cm&nbsp;vysoký válec z&nbsp;měděného plechu, jehož šev je&nbsp;řemeslně vzorně spojen lehko tavitelnou slitinou, obsahující 60 % olova a&nbsp;40 % cínu. Měděné dno válce je&nbsp;izolováno asfaltem, aby nedošlo ke&nbsp;styku se&nbsp;železnou tyčinkou, provlečenou víčkem, rovněž izolovaným asfaltem.</span></p>
        <p class="chunk" data-nb-ref-number="46" data-nb-words="22" data-nb-chars="170"><span class="idea" data-nb-ref-number="48" id="idea48" data-nb-words="22" data-nb-chars="170">Naplní-li se&nbsp;tato nádoba vhodným elektrolytem, máme zde zdroj stejnosměrného proudu, elektrogalvanický článek, sestrojený pěkně dávno před Voltovým vynálezem z&nbsp;roku 1800.</span></p>
        <p class="chunk" data-nb-ref-number="47" data-nb-words="58" data-nb-chars="393"><span class="idea" data-nb-ref-number="49" id="idea49" data-nb-words="58" data-nb-chars="393">Pak tedy některé měděné vázy z&nbsp;této kulturní oblasti, zdobené zlatem a&nbsp;stříbrem, by&nbsp;vděčily za&nbsp;svůj vznik elektrochemickému pokovení. Vypadá to&nbsp;hodně divoce, ale na&nbsp;vlastní oči jsem viděl, že&nbsp;bagdádští zlatníci dodnes používají (ačkoli lze pochopitelně koupit suché baterie v&nbsp;každém odborném krámě i&nbsp;stánku na&nbsp;bazaru) zcela totožných článků pro elektrogalvanické pozlacování v&nbsp;kyanidové lázni.</span></p>
        <p class="chunk" data-nb-ref-number="48" data-nb-words="16" data-nb-chars="112"><span class="idea" data-nb-ref-number="50" id="idea50" data-nb-words="16" data-nb-chars="112">Kde, kdy a&nbsp;jak se&nbsp;elektrogalvanický článek mezi kočovníky, kteří určitě nebyli příliš hloubavými vědci, objevil?</span></p>
        <p class="chunk" data-nb-ref-number="49" data-nb-words="55" data-nb-chars="351"><span class="idea" data-nb-ref-number="51" id="idea51" data-nb-words="55" data-nb-chars="351">Roku 1900 zakotvil Kondos, kapitán lodi lovící v&nbsp;Egejském moři mořské houby, u&nbsp;mysu Glyphadia na&nbsp;Antikythéře, kam jej zahnala nenadálá bouře. Nechtěl přerušit lov, a&nbsp;jakmile se&nbsp;hladina poněkud uklidnila, poslal na&nbsp;dno jednoho ze&nbsp;svých potápěčů, jenž při prvním ponoření objevil několik bronzových soch a&nbsp;vynesl ruku jedné z&nbsp;nich, zřejmě antické práce.</span></p>
        <p class="chunk" data-nb-ref-number="50" data-nb-words="53" data-nb-chars="378"><span class="idea" data-nb-ref-number="52" id="idea52" data-nb-words="53" data-nb-chars="378">Po&nbsp;nezbytných průtazích se&nbsp;o&nbsp;nálezu dozvěděl řecký ministr osvěty, sám vášnivý archeolog-amatér, jenž zajistil prostředky na&nbsp;vyzvednutí nálezu. Ministr si&nbsp;povšiml jednoho bronzového zlomku, značně rozrušeného mořskou vodou a&nbsp;pokrytého usazeninami. Věnoval mu&nbsp;mimořádnou péči a&nbsp;k&nbsp;naprostému údivu se&nbsp;mu&nbsp;podařilo vyloupnout z&nbsp;inkrustací řadu velkých i&nbsp;menších&nbsp;– ozubených koleček…</span></p>
        <p class="chunk" data-nb-ref-number="51" data-nb-words="59" data-nb-chars="418"><span class="idea" data-nb-ref-number="53" id="idea53" data-nb-words="59" data-nb-chars="418">Později bylo zjištěno, že&nbsp;jde o&nbsp;neobyčejně složité astrolabium, komplikovaný, ač&nbsp;formátem kapesní přístroj s&nbsp;mnoha důmyslnými převody, umožňující díky řadě číselníků, připouštějících korekce posunutím stupnic, aby byl egyptský kalendář o&nbsp;365 dnech (bez přestupných let) uveden do&nbsp;souladu se&nbsp;slunečním rokem, určit pouhou manipulací číselníky po&nbsp;celý rok východy a&nbsp;západy jasných hvězd, Slunce, Měsíce i&nbsp;známých planet.</span></p>
        <p class="chunk" data-nb-ref-number="52" data-nb-words="78" data-nb-chars="489"><span class="idea" data-nb-ref-number="54" id="idea54" data-nb-words="78" data-nb-chars="489">Výzkum astrolabia, které se&nbsp;potopilo&nbsp;– jak zcela přesně víme&nbsp;– i&nbsp;s&nbsp;lodí řeckého obchodníka, plujícího do&nbsp;Říma nebo do&nbsp;Athén, roku 80 před n. l., není ještě zdaleka dokončen a&nbsp;přístroj sám je&nbsp;přísně střežen v&nbsp;athénském Národním muzeu. Romantičtější autoři v&nbsp;něm spatřovali navigační přístroj cizích kosmonautů, což je&nbsp;zřejmě nesmysl&nbsp;– jde určitě o&nbsp;astronomickou nebo astrologickou pomůcku, patřící snad původně slavnému hvězdáři Geminovi, žijícímu kolem roku 77 před n. l. na&nbsp;ostrově Rhodu.</span></p>
        <p class="chunk" data-nb-ref-number="53" data-nb-words="10" data-nb-chars="64"><span class="idea" data-nb-ref-number="55" id="idea55" data-nb-words="10" data-nb-chars="64">Tím však není astrolabium méně zajímavé. Naskýtá se&nbsp;řada otázek.</span></p>
        <p class="chunk" data-nb-ref-number="54" data-nb-words="61" data-nb-chars="440"><span class="idea" data-nb-ref-number="56" id="idea56" data-nb-words="61" data-nb-chars="440">Především zjevná technická úroveň výrobku, co&nbsp;do&nbsp;jemnosti a&nbsp;dokonalosti zpracování nesrovnatelně vyšší než veškeré nám známé antické přístroje. Geometrické modely sluneční soustavy, které prý znal Platón, Aristoteles a&nbsp;Archimédes a&nbsp;o&nbsp;nichž se&nbsp;zachovaly až&nbsp;do&nbsp;středověku (v 9. století u&nbsp;Arabů) jen zcela nejasné zprávy, byly takřka určitě primitivnější a&nbsp;nedovolovaly převod numerických operací v&nbsp;mechanickou manipulaci, existovaly-li vůbec.</span></p>
        <p class="chunk" data-nb-ref-number="55" data-nb-words="111" data-nb-chars="764"><span class="idea" data-nb-ref-number="57" id="idea57" data-nb-words="111" data-nb-chars="764">Jemnost provedení soukolí a&nbsp;redukcí dosahuje úrovně vrchol­ných výrobků renesančních hodinářů nebo zhotovitelů vynikajících astronomických přístrojů. Ostatně samo použití ozubených kol je&nbsp;záhadou. Pojednává o&nbsp;nich sice již pseudoaristotelský spis Mechanické problémy asi z&nbsp;roku 330 před n. l. i&nbsp;Vitruvius ve&nbsp;svých knihách o&nbsp;architektuře, ovšem šlo vždy buď o&nbsp;teoretizování, nebo o&nbsp;velmi primitivní ozubená kola příčková, dodnes sloužící např. ve&nbsp;vodních čerpadlech přírodních národů. Teprve od&nbsp;druhé poloviny 17. století se&nbsp;počíná uvažovat o&nbsp;správném tvaru ozubení. Stroj pro výrobu ozubených kol navrhl neúnavný Leonardo da&nbsp;Vinci asi kolem roku 1500, zůstalo však při projektu a&nbsp;výroba ozubů se&nbsp;rozvíjela pracně a&nbsp;pomalu spolu se&nbsp;zdokonalováním hodinových strojů.</span></p>
        <p class="chunk" data-nb-ref-number="56" data-nb-words="55" data-nb-chars="410"><span class="idea" data-nb-ref-number="58" id="idea58" data-nb-words="55" data-nb-chars="410">Ještě větším otazníkem je&nbsp;geniální a&nbsp;v&nbsp;nejvlastnějším slova smyslu převratný nápad na&nbsp;sestrojení mechanického pomocníka aritmetických operací, o&nbsp;němž nenacházíme ve&nbsp;starověku a&nbsp;středověku ani zmínku. Teprve osmadvacetiletý Blaise Pascal sestrojil roku 1652 primitivní sečítací stroj. Po&nbsp;něm následovali další vynálezci, avšak dokonalosti, srovnatelné s&nbsp;astrolabiem, dosáhl nejspíše teprve F.&nbsp;M.&nbsp;Hahn roku 1770…</span></p>
        <p class="chunk" data-nb-ref-number="57" data-nb-words="32" data-nb-chars="263"><span class="idea" data-nb-ref-number="59" id="idea59" data-nb-words="32" data-nb-chars="263">Zdá se, že&nbsp;u&nbsp;Antikythéry bylo zkrátka nalezeno cosi podobného parthskému elektrogalvanickému článku, cosi naprosto nezapadajícího do&nbsp;kontextu historického a&nbsp;technického vývoje, převzatého z&nbsp;minulosti a&nbsp;představujícího spíše napodobení dokonalejších dávných vzorů.</span></p>
        <p class="chunk" data-nb-ref-number="58" data-nb-words="46" data-nb-chars="279"><span class="idea" data-nb-ref-number="60" id="idea60" data-nb-words="46" data-nb-chars="279">Každý z&nbsp;nás, žijících v&nbsp;cihlových domech, udělal tutéž zkušenost: hřebík či&nbsp;skobku pro zavěšení obrazu se&nbsp;mu&nbsp;podařilo zatlouci do&nbsp;zdi teprve po&nbsp;několika pokusech, když se&nbsp;šťastně strefil mezi cihly do&nbsp;měkčí malty. Zeď po&nbsp;této proceduře vypadá, jako by&nbsp;ji&nbsp;kdosi opracoval hráběmi.</span></p>
        <p class="chunk" data-nb-ref-number="59" data-nb-words="105" data-nb-chars="744"><span class="idea" data-nb-ref-number="61" id="idea61" data-nb-words="105" data-nb-chars="744">Starořímské (a mnohé další) stavby byly asi zdrojem opačných obtíží. Stojí podivuhodně zachované už&nbsp;2000 let, aniž cihlové klenby povolily. A&nbsp;zbudovat cihlovou klenbu takových monumentálních rozměrů, jako např. v&nbsp;římských Caracallových lázních, není právě snadné. Teprve dnes, díky průmyslovým exhalacím, ničícím všude na&nbsp;světě kulturní památky a&nbsp;urychlujícím i&nbsp;u&nbsp;nás rozpad kamenných barokních soch desetinásobně až&nbsp;stonásobně, počínají podléhat zubu času. Cihly se&nbsp;drolí a&nbsp;rozpadají. Římská malta však statečně odolává. Je&nbsp;tvrdší betonu. Odlomit nepatrný kousek k&nbsp;chemickému rozboru (což jsem s&nbsp;povolením ctihodného kustoda učinil) vyžadovalo ocelové dláto, kladivo a&nbsp;pořádnou práci. Výsledkem bylo ztupené dláto a&nbsp;kousíček malty jako oříšek.</span></p>
        <p class="chunk" data-nb-ref-number="60" data-nb-words="136" data-nb-chars="919"><span class="idea" data-nb-ref-number="62" id="idea62" data-nb-words="136" data-nb-chars="919">Římané a&nbsp;další starověké národy především v&nbsp;Mezopotámii, odkud znalost přešla přes Řecko do&nbsp;Říma, přidávali do&nbsp;svých tzv.&nbsp;hydraulických malt (které ve&nbsp;vodě dále tuhnou a&nbsp;zvyšují pevnost) zvláštní přísady, např. hlínu, těženou u&nbsp;dnešní Neapole, nebo cihlovou drť. Moderní stavitelství se&nbsp;snažilo je&nbsp;napodobit&nbsp;– J.&nbsp;Smeaton (1724–1792) postavil u&nbsp;Plymouthu v&nbsp;Anglii Eddystonský maják s&nbsp;použitím silně hydraulického vápna a&nbsp;svou maltu hrdě nazval římským cementem, z&nbsp;něhož se&nbsp;v&nbsp;19. století vyvinul cement portlandský. Bohužel – byl to&nbsp;pouhý název. Žádný z&nbsp;našich cementů ani zdaleka nedosahuje tvrdosti skutečné římské malty. Tajemství se&nbsp;ztratilo&nbsp;– američtí technikové sice zjistili, že&nbsp;lze kvalitu cementu zvýšit přidáním cukru, ale náklady se&nbsp;tím neúměrně zvýší. Německým technikům bylo přikázáno napodobení římského cementu jako jmenovitý úkol pro opevňovací účely. Neuspěli. Technologie nejméně 3000 let stará odolává.</span></p>
        <p class="chunk" data-nb-ref-number="61" data-nb-words="95" data-nb-chars="631"><span class="idea" data-nb-ref-number="63" id="idea63" data-nb-words="95" data-nb-chars="631">Podobnou ztracenou technologickou znalostí je&nbsp;zvláštní úprava mědi v&nbsp;říši Inků. Železo neznali&nbsp;– leda z&nbsp;nahodilých nálezů sideritů, železných meteoritů. Zato, jak alespoň tvrdili španělští vojáci, byly jejich nože, sekery a&nbsp;hroty kopí, zhotovené z&nbsp;mědi nebo spíše slitiny mědi, tvrdší než pancíře výzbroje loupeživých dobyvatelů, ostřejší než čepele ocelových dýk a&nbsp;pružnější než nejkvalitnější toledské čepele mečů. V&nbsp;žádném případě to&nbsp;nebyl onen poměrně měkký, ohebný a&nbsp;snadno tažný kov, známý v&nbsp;Evropě již asi od&nbsp;roku 2500&nbsp;před n. l. jako první prakticky užívaný kov vůbec (nehledě na&nbsp;paleolitické nálezy opracovaných sideritů).</span></p>
        <p class="chunk" data-nb-ref-number="62" data-nb-words="41" data-nb-chars="273"><span class="idea" data-nb-ref-number="64" id="idea64" data-nb-words="41" data-nb-chars="273">Dnešní metalurgie dovede sestavit vzorce slitin mědi podle přání. Dovede vyrobit dělovou bronz, tvrdou takřka jako ocel, avšak nikoli pružnou, umí vyrobit měď pružnou, ale nikoli tvrdou. Žádná ze&nbsp;slitin mědi nespojuje všechny požadavky tak ideálně jako výrobky z&nbsp;říše Inků.</span></p>
        <p class="chunk" data-nb-ref-number="63" data-nb-words="35" data-nb-chars="237"><span class="idea" data-nb-ref-number="65" id="idea65" data-nb-words="35" data-nb-chars="237">Bohužel, žádná z&nbsp;těchto zbraní se&nbsp;nezachovala, aby bylo možno učinit metalografickou analýzu. Vzaly za&nbsp;své nejen korozí, ale především díky lačnosti dobyvatelů, kteří sice hledali především zlato a&nbsp;stříbro, ale nepohrdli ani jinými kovy.</span></p>
        <p class="chunk" data-nb-ref-number="64" data-nb-words="52" data-nb-chars="339"><span class="idea" data-nb-ref-number="66" id="idea66" data-nb-words="52" data-nb-chars="339">A&nbsp;ještě jednou se&nbsp;vraťme na&nbsp;skok do&nbsp;Říma: podle písemných zpráv i&nbsp;podle zachovaných šperků a&nbsp;ozdobných předmětů, intarzovaných plátky slonoviny tak dokonale, že&nbsp;mezi nimi nevznikají mezery ani při prudkých změnách teploty, se&nbsp;zdá, že&nbsp;římští řezbáři slonoviny znali (a přísně tajili) způsob, jak slonovinu změkčit, zformovat a&nbsp;opět ztvrdit.</span></p>
        <p class="chunk" data-nb-ref-number="65" data-nb-words="95" data-nb-chars="688"><span class="idea" data-nb-ref-number="67" id="idea67" data-nb-words="95" data-nb-chars="688">Slonovina, vlastně zubovina sloních klů, byla odedávna zpracovávána v&nbsp;Egyptě, egejské oblasti, Mezopotámii, na&nbsp;Krétě a&nbsp;v&nbsp;Řecku, odkud jako ozdobný materiál přicházela i&nbsp;do římských oblastí. Nedovedeme si&nbsp;dnes ani zdaleka představit, jak změkčit zubovinu bez naprostého rozrušení (např. odvápněním)&nbsp;– znovuobjevení této zajímavé techniky by&nbsp;určitě potěšilo výrobce „pravých“ kulečníkových koulí a&nbsp;umožnilo jim používat i&nbsp;zbytků materiálu. Daleko více než potěšení těchto pánů mne však zajímá perspektiva využití staronové techniky v&nbsp;zubním lékařství, jehož obecně nemilované zákroky vrtačkou (ať už&nbsp;starou či&nbsp;hypermoderní) by&nbsp;bylo alespoň zčásti možné nahradit zákrokem zcela bezbolestným…</span></p>
        <p class="chunk" data-nb-ref-number="66" data-nb-words="89" data-nb-chars="588"><span class="idea" data-nb-ref-number="68" id="idea68" data-nb-words="89" data-nb-chars="588">Změkčování mamutoviny bylo ostatně známo i&nbsp;paleolitickým zakladatelům světoznámé nekropole Sungir u&nbsp;Vladimiru, šlo tedy patrně o&nbsp;techniku sice geniální, ale nenáročnou a&nbsp;prostou. Potvrdily to&nbsp;vykopávky tisíců a&nbsp;tisíců předmětů z&nbsp;mamutoviny, mezi nimiž byla i&nbsp;řada dlouhých dýk a&nbsp;kopí, rovných, dvoumetrových, i&nbsp;delších. Podle výzkumů T. Bulavincevové, která se&nbsp;specializovala na&nbsp;vztahy člověka a&nbsp;mamuta v&nbsp;paleolitu, bylo třeba ke&nbsp;zhotovení takového oštěpu (který je&nbsp;opravdu z&nbsp;mamutího klu, nikoli např. z&nbsp;rohu narvala) narovnat dvě stě kilogramů hmotný kel. Jak&nbsp;– to&nbsp;bohužel ani netušíme.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./tuseni_stinu_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>