<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Několik nepříjemných skutečností">
    <meta name="apple-mobile-web-app-capable" content="yes">
    <title>Několik nepříjemných skutečností</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ludvík Souček: Tušení stínu">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Tušení stínu">
    <meta property="og:title" content="Tušení stínu">
    <meta property="og:type" content="book">
    <meta property="og:book:author" content="Ludvík Souček">
    <meta property="twitter:title" content="Ludvík Souček: Tušení stínu">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./tuseni_stinu_007.html">
    <link rel="next" href="./tuseni_stinu_009.html">
    <meta name="nb-order" content="5">
    <link rel="self" href="tuseni_stinu_008.html">
    <meta name="nb-identifier" content="soucek-tuseni-stinu-f0b90a6">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3903" data-nb-chars="27247">
    <nav role="doc-toc">
      <ul class="plain section">
        <ul class="plain section">
          <li><a href="tuseni_stinu_005.html">Věnování</a></li>
          <li><a href="tuseni_stinu_006.html">ÚVODEM</a></li>
          <li><a href="tuseni_stinu_007.html">INDICIE</a>
            <ul>
              <li><a href="tuseni_stinu_008.html">Několik nepříjemných skutečností</a></li>
              <li><a href="tuseni_stinu_009.html">Zajímavé nálezy</a></li>
              <li><a href="tuseni_stinu_010.html">Podivné mapy a neznámí kartografové</a></li>
              <li><a href="tuseni_stinu_011.html">Zapomenuté lodě</a></li>
              <li><a href="tuseni_stinu_012.html">Přece jen dalekohledy?</a></li>
              <li><a href="tuseni_stinu_013.html">Dávné Hirošimy</a></li>
            </ul>
          </li>
          <li><a href="tuseni_stinu_014.html">OTŘESENÉ CIVILIZACE</a>
            <ul>
              <li><a href="tuseni_stinu_015.html">Jedno z tajemství pyramid</a></li>
              <li><a href="tuseni_stinu_016.html">Strážci Velikonočního ostrova</a></li>
              <li><a href="tuseni_stinu_017.html">Další otazníky na letové lince</a></li>
              <li><a href="tuseni_stinu_018.html">Kamenná posedlost</a></li>
            </ul>
          </li>
          <li><a href="tuseni_stinu_019.html">CIVILIZACE DELFÍNŮ</a>
            <ul>
              <li><a href="tuseni_stinu_020.html">Delfíni, mému srdci milí…</a></li>
              <li><a href="tuseni_stinu_021.html">Před mnoha tisíci lety</a></li>
              <li><a href="tuseni_stinu_022.html">Na hranicích rozumu</a></li>
              <li><a href="tuseni_stinu_023.html">Malý šrapnel, kroužící vesmírem</a></li>
              <li><a href="tuseni_stinu_024.html">Vesmírný projektil</a></li>
              <li><a href="tuseni_stinu_025.html">Výstražný příklad a jeden z možných příspěvků řešení = Mars</a></li>
            </ul>
          </li>
          <li><a href="tuseni_stinu_026.html">POČÍTÁME VZOREC NEPOZEMŠŤANA</a>
            <ul>
              <li><a href="tuseni_stinu_027.html">Milióny cizích Zemí</a></li>
              <li><a href="tuseni_stinu_028.html">Formy života ve vesmíru</a></li>
              <li><a href="tuseni_stinu_029.html">Jak tedy vykalkulovat nepozemšťana</a></li>
              <li><a href="tuseni_stinu_030.html">Po stopách zelených mužíčků</a></li>
              <li><a href="tuseni_stinu_031.html">Proč nepřicházejí?</a></li>
            </ul>
          </li>
        </ul>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./tuseni_stinu_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="32"><span class="idea" data-nb-ref-number="1" id="idea1" data-nb-words="3" data-nb-chars="32">Několik nepříjemných skutečností</span></h1>
        <section>
          <blockquote class="chunk" data-nb-ref-number="2" data-nb-words="11" data-nb-chars="67">
            <p><em><span class="idea" data-nb-ref-number="2" id="idea2" data-nb-words="5" data-nb-chars="34">Nelze prokázat větší službu pravdě<br></span>
<span class="idea" data-nb-ref-number="3" id="idea3" data-nb-words="6" data-nb-chars="33">než ji&nbsp;očistit od&nbsp;věcí falešných.</span></em></p>
          </blockquote>
          <p class="chunk" data-nb-ref-number="3" data-nb-words="2" data-nb-chars="12"><span class="idea" data-nb-ref-number="4" id="idea4" data-nb-words="2" data-nb-chars="12">ISAAC NEWTON</span></p>
          <p class="chunk" data-nb-ref-number="4" data-nb-words="141" data-nb-chars="1018"><span class="idea" data-nb-ref-number="5" id="idea5" data-nb-words="141" data-nb-chars="1018">Po&nbsp;celá dlouhá tisíciletí byl znepokojujícím obzorem člověka les, obklopující a&nbsp;svírající jeho pracně vyklíčená políčka a&nbsp;pastviny, skrývající vlky, loupežníky, hejkaly a&nbsp;jezinky. Člověk byl nucen vyrovnávat se&nbsp;s&nbsp;lesem, a&nbsp;z&nbsp;tohoto ustavičného vyrovnávání vznikla celá naše věda, veškerá civilizace. Popřela hejkaly a&nbsp;jezinky, potlačila loupežníky a&nbsp;zahnala vlky. Les byl zkultivován, zpřístupněn cestami. Dalo to&nbsp;pořádnou práci, a&nbsp;není divu, jsme-li na&nbsp;ni&nbsp;pyšni. Někdy však tato pýcha na&nbsp;vavřínech nesporných úspěchů poněkud přestřeluje, snaží-li se&nbsp;za&nbsp;každou cenu vysvětlit nové jevy způsobem, skvěle osvědčeným ve&nbsp;sporu s&nbsp;jezinkami&nbsp;– např. teoreticky absurdní kulové blesky světélkujícími sovami, sídlícími v&nbsp;trouchnivých stromech, transport soch na&nbsp;Velikonočním ostrově skluzy z&nbsp;kaše maniokových hlíz nebo pravidelnými sopečnými výbuchy, případně nerezavění železného sloupu u&nbsp;Dillí ustavičným šplháním namaštěných plodů hříšné lásky, snažících se&nbsp;tímto iracionálním způsobem dokázat přece jen svůj manželský původ.</span></p>
          <p class="chunk" data-nb-ref-number="5" data-nb-words="36" data-nb-chars="236"><span class="idea" data-nb-ref-number="6" id="idea6" data-nb-words="36" data-nb-chars="236">Úsilí o&nbsp;zadržení a&nbsp;konzervování pěkně útulného lesíčku je&nbsp;zjevné především dnes, kdy se&nbsp;lidstvu definitivně otevřel horizont zbrusu nový s&nbsp;novými hejkaly&nbsp;– vesmír. Nová věda, nové poznání vyrostou v&nbsp;konfrontaci s&nbsp;tímto novým horizontem.</span></p>
          <p class="chunk" data-nb-ref-number="6" data-nb-words="55" data-nb-chars="362"><span class="idea" data-nb-ref-number="7" id="idea7" data-nb-words="55" data-nb-chars="362">V&nbsp;rozhovoru s&nbsp;H. G. Wellsem na&nbsp;podzim roku 1920 prohlásil V. I. Lenin: „Všechny lidské názory se&nbsp;až&nbsp;dosud utvářely v&nbsp;pozemských měřítcích, opíraly se&nbsp;o&nbsp;předpoklad, že&nbsp;technika nikdy nepřekročí zemskou sféru. Jakmile se&nbsp;však lidstvu podaří vyjít do&nbsp;meziplanetárních prostor, bude třeba přezkoumat a&nbsp;zrevidovat všechny naše názory filozofické, sociální i&nbsp;morální.“</span></p>
          <p class="chunk" data-nb-ref-number="7" data-nb-words="73" data-nb-chars="488"><span class="idea" data-nb-ref-number="8" id="idea8" data-nb-words="73" data-nb-chars="488">Vykročili jsme do&nbsp;meziplanetárních prostor, a&nbsp;přesto jsme svědky usilovné snahy přivádět za&nbsp;ucho do&nbsp;vcelku již neproblémového lesíčku každého, kdo se&nbsp;podle svých sil snaží vyrovnat s&nbsp;novým obzorem&nbsp;– jakkoli už&nbsp;pochopové nezapalují hranice Giordana Bruna, jenž první jasnozřivě pohlédl do&nbsp;vzdáleného, životem kypícího vesmíru. Mnoho viny na&nbsp;tom mají i&nbsp;fantastové a&nbsp;až přílišní nadšenci, zamlžující skutečnost a&nbsp;přetvářející ji&nbsp;k&nbsp;obrazu svých představ, ne&nbsp;vždy zcela zdravých a&nbsp;oprávněných.</span></p>
          <p class="chunk" data-nb-ref-number="8" data-nb-words="112" data-nb-chars="838"><span class="idea" data-nb-ref-number="9" id="idea9" data-nb-words="112" data-nb-chars="838">Osobnosti, nad únosnou mez vzrušené kosmickými perspektivami a&nbsp;snad i&nbsp;kosmickou minulostí lidstva, brání serióznímu přezkoumání a&nbsp;revizi názorů, vyžadovanými a&nbsp;předpovídanými V. I. Leninem, zatemňují problematiku a&nbsp;poskytují pádné argumenty odpůrcům. Tuto vinu nevyváží občasný přínos zajímavých a&nbsp;podnětných myšlenek. Nejznámější z&nbsp;nich je&nbsp;Erich von Däniken. Jeho knihy se&nbsp;staly světovými bestsellery. Mísí se&nbsp;v&nbsp;nich překvapující a&nbsp;důvtipné postřehy (spojující např. ostře sledovaný kalendář starých Mayů s&nbsp;jejich exodem, dosud ne&nbsp;zcela uspokojivě vysvětleným, ze&nbsp;Staré do&nbsp;Nové říše), biologické naivnosti (oplodňování neandertálských či&nbsp;cromagnonských krasavic nepozemskými playboyi) s&nbsp;vyslovenými nepravdami, např. o&nbsp;objektech, které tvůrci známého filmu Vzpomínky na&nbsp;budoucnost ve&nbsp;stopách páně Dänikenových marně, ač&nbsp;usilovně hledali.</span></p>
          <p class="chunk" data-nb-ref-number="9" data-nb-words="155" data-nb-chars="1108"><span class="idea" data-nb-ref-number="10" id="idea10" data-nb-words="155" data-nb-chars="1108">Typickým příkladem nedostatečně kvalifikovaného přístupu autora je&nbsp;např. údiv nad patnáctimístným číslem, používaným Sumery, snad výsledkem jakéhosi jejich výpočtu. Däniken se&nbsp;domnívá, že&nbsp;tak obrovitá čísla nemohla vzniknout v&nbsp;rámci starých kultur, a&nbsp;spatřuje v&nbsp;nich důkaz vesmírného „importu“, přičemž mu&nbsp;jde pouze o&nbsp;imponující velikost čísla se&nbsp;zarovnanými stovkami miliónů. Zajímavější skutečnost, že&nbsp;totiž matematicky nijak zvlášť nadaní a&nbsp;ještě méně pokročilí Mayové (kteří jaktěživi nedokázali zvážit ani jediný žok bavlny nebo pytel kukuřice a&nbsp;na svých skvělých „bílých cestách“, sacbe, šlapali pokorně pěšky, nepoužívajíce kolo) daleko větší a&nbsp;složitější čísla skutečně používali k&nbsp;numerickým kalendářním výpočtům, Däniken neuvádí. Sumerská a&nbsp;později babylónská matematika byla oproti mayské na&nbsp;vysokém stupni. Hlavními numerickými operacemi v&nbsp;„domě tabulek“, kde byli cvičeni příští písaři i&nbsp;v&nbsp;matematice a&nbsp;v&nbsp;geometrii, bylo sice sčítání a&nbsp;odečítání, v&nbsp;učebních osnovách však nechyběly již před rokem 2000 před n. l. ani kvadratické rovnice, ani složité úrokování, řešené dnes nejspíše logaritmicky.</span></p>
          <p class="chunk" data-nb-ref-number="10" data-nb-words="20" data-nb-chars="151"><span class="idea" data-nb-ref-number="11" id="idea11" data-nb-words="20" data-nb-chars="151">Velká čísla sama o&nbsp;sobě neznamenají důkaz vynikajícího pokroku matematiky, spíše naopak: jsou projevem prvních okouzlených exkurzí do&nbsp;neprobádané říše.</span></p>
          <p class="chunk" data-nb-ref-number="11" data-nb-words="149" data-nb-chars="961"><span class="idea" data-nb-ref-number="12" id="idea12" data-nb-words="149" data-nb-chars="961">Podle buddhistické nauky měl Buddha 600 miliard synů, jimž v&nbsp;misijní činnosti pomáhalo 24 biliard světců s&nbsp;nejrůznějšími resorty i&nbsp;bez portfeje. Sám dovedl hbitě počítat do&nbsp;noniliónů&nbsp;– čísel s&nbsp;54 nulami v&nbsp;naší soustavě. Hanumanovo opičí vojsko mělo podle staroindických textů deset sextiliónů chlupatých bojovníků, jistý král v&nbsp;pokladu biliardu démantů. Pro všechna tato čísla měli Indové zvláštní výrazy, zatímco evropské jazyky poprvé použily slova „milión“ roku 1362 (nevžilo se) a&nbsp;slova „miliarda“ dokonce až&nbsp;roku 1872 ve&nbsp;spojitosti s&nbsp;francouzskými válečnými reparacemi Německu. Ostatně známá staroindická šachová hříčka, podle níž vládce Šehram přislíbil vynálezci královské hry tolik zrnek pšenice, kolik se&nbsp;jich vejde na&nbsp;64 polí šachovnice, bude-li na&nbsp;prvém poli jedno zrnko, na&nbsp;druhém dvě, na&nbsp;třetím čtyři, na&nbsp;čtvrtém osm atd., vede k&nbsp;výsledku (Indům známému) 18&nbsp;446&nbsp;744&nbsp;073&nbsp;709&nbsp;551&nbsp;615 zrnek. Dänikenem obdivované sumerské číslo je&nbsp;195&nbsp;955&nbsp;200&nbsp;000&nbsp;000.</span></p>
          <p class="chunk" data-nb-ref-number="12" data-nb-words="57" data-nb-chars="396"><span class="idea" data-nb-ref-number="13" id="idea13" data-nb-words="57" data-nb-chars="396">Velkými čísly se&nbsp;zabýval sám Archimédes, snažící se&nbsp;rozvinout řeckou matematiku, operující pouze s&nbsp;myriádou (tj. 10&nbsp;000), tak aby byla schopna postihnout počet zrn písku na&nbsp;Zemi, nejpočetnější množinu, jakou si&nbsp;Archimédes dovedl představit. Snad mu&nbsp;tanulo na&nbsp;mysli úsilí o&nbsp;přiblížení se&nbsp;tajemnému světu nekonečných množin, patrné u&nbsp;Zénóna, avšak uskutečněné teprve Bernardem Bolzanem (1781–1848).</span></p>
          <p class="chunk" data-nb-ref-number="13" data-nb-words="59" data-nb-chars="343"><span class="idea" data-nb-ref-number="14" id="idea14" data-nb-words="59" data-nb-chars="343">Archimédes rozdělil přirozená čísla do&nbsp;řádů: v&nbsp;prvém řádu byla čísla do&nbsp;myriády myriád (100 000 000), čísly druhého řádu byla všechna čísla od&nbsp;100&nbsp;000&nbsp;0002 až&nbsp;k&nbsp;číslu, jež mělo za&nbsp;jedničkou 800&nbsp;000&nbsp;000 nul a&nbsp;končilo tzv. čísla první periody. Vyšší čísla připsal Archimédes druhé periodě, jejímž vyvrcholením bylo číslo s&nbsp;80 biliardami (!) nul.</span></p>
          <p class="chunk" data-nb-ref-number="14" data-nb-words="32" data-nb-chars="228"><span class="idea" data-nb-ref-number="15" id="idea15" data-nb-words="32" data-nb-chars="228">Archimédovým záměrem ovšem nebylo provádět s&nbsp;těmito číselnými giganty, pro náš vesmír ostatně zcela nepotřebnými, numerické operace, ale dokázat axióm, že&nbsp;přirozená číselná řada není ukončená, alespoň v&nbsp;dosahu lidského mozku ne.</span></p>
          <p class="chunk" data-nb-ref-number="15" data-nb-words="55" data-nb-chars="383"><span class="idea" data-nb-ref-number="16" id="idea16" data-nb-words="55" data-nb-chars="383">Docela jiná situace by&nbsp;ovšem nastala, kdybychom v&nbsp;některé staré civilizaci, např. v&nbsp;dimenzích staveb, nesporně odhalili některé z&nbsp;významných čísel, objevených teprve pokročilou matematikou a&nbsp;platných pro jevy přírodní, fyzikální i&nbsp;ekonomické, např. pro propočty úrokových sazeb. Takovým číslem, kolem něhož se&nbsp;do&nbsp;jisté míry točí soudobá matematika, je&nbsp;Eulerovo číslo e&nbsp;= 2,718281828…</span></p>
          <p class="chunk" data-nb-ref-number="16" data-nb-words="92" data-nb-chars="612"><span class="idea" data-nb-ref-number="17" id="idea17" data-nb-words="92" data-nb-chars="612">Zajímavé číslo e&nbsp;vstupuje do&nbsp;hry při výpočtu přírůstku stromů i&nbsp;živočišné tkáně, v&nbsp;elektronice i&nbsp;v&nbsp;pojistné matematice a&nbsp;jinde. V&nbsp;každém případě by&nbsp;bylo zajímavé poohlédnout se&nbsp;po&nbsp;čísle e&nbsp;alespoň stejně důvtipně, jak je&nbsp;pátráno v&nbsp;rozličných starých památkách po&nbsp;daleko populárnějším Ludolfově čísle (3,141…), udánlivě, avšak velmi nevěrohodně doloženém již v&nbsp;rozměrech Chufévovy Velké pyramidy. Každá civilizace kdekoli ve&nbsp;vesmíru, pokud tam platí nám známé fyzikální zákony, musí v&nbsp;určité (a to&nbsp;značně vysoké) etapě rozvoje poznávání zákonitostí přírody číslo e&nbsp;objevit a&nbsp;učinit jednou z&nbsp;matematických konstant.</span></p>
          <p class="chunk" data-nb-ref-number="17" data-nb-words="5" data-nb-chars="30"><span class="idea" data-nb-ref-number="18" id="idea18" data-nb-words="5" data-nb-chars="30">Nic takového se&nbsp;dosud nestalo.</span></p>
          <p class="chunk" data-nb-ref-number="18" data-nb-words="21" data-nb-chars="149"><span class="idea" data-nb-ref-number="19" id="idea19" data-nb-words="21" data-nb-chars="149">Nadšení není dobrým rádcem, a&nbsp;chyby z&nbsp;dobré vůle a&nbsp;upřímného zaujetí zůstávají stejnými chybami, jako kdyby vznikly úmyslnou falzifikací skutečnosti.</span></p>
          <p class="chunk" data-nb-ref-number="19" data-nb-words="56" data-nb-chars="397"><span class="idea" data-nb-ref-number="20" id="idea20" data-nb-words="56" data-nb-chars="397">Můžeme uvést konkrétní příklad: zpráva o&nbsp;pozorování létajícího talíře je&nbsp;rozhodně důvěryhodnější, je-li informátorem stará in­diánka, která jaktěživa nečetla o&nbsp;UFO nic již z&nbsp;toho důvodu, že&nbsp;číst neumí, nebo farmář, považující celou horečku kolem UFO za&nbsp;bluf a&nbsp;výmysl líných měšťáků, než fanatický přívrženec sekty, soustřeďující se&nbsp;usilovně na&nbsp;oblohu a&nbsp;„hypnoticky přivolávající polobožské Ufony“.</span></p>
          <p class="chunk" data-nb-ref-number="20" data-nb-words="28" data-nb-chars="186"><span class="idea" data-nb-ref-number="21" id="idea21" data-nb-words="28" data-nb-chars="186">Bylo by&nbsp;však omylem domnívat se, že&nbsp;obětmi osudného řetězu, kdy přání je&nbsp;otcem myšlenky a&nbsp;myšlenka otcem získaného výsledku, jsou jen nevzdělanci, případně lidé duševně zjevně postižení.</span></p>
          <p class="chunk" data-nb-ref-number="21" data-nb-words="117" data-nb-chars="759"><span class="idea" data-nb-ref-number="22" id="idea22" data-nb-words="117" data-nb-chars="759">Až&nbsp;do&nbsp;II. světové války bylo mezi oficiálními a&nbsp;vládními kruhy Německa velmi rozšířené učení o&nbsp;tzv. dutosvětosti, považující naši Zemi nikoli za&nbsp;kouli (přibližně), ale za&nbsp;dutinu, na&nbsp;jejíž vnitřní stěně jako v&nbsp;díře ementálského sýra žijeme; díky ohybu paprsků se&nbsp;nám jeví maličké Slunce, Měsíc a&nbsp;planety spolu s&nbsp;„vesmírným fantómem“ ze&nbsp;světélkující mlhoviny, umístěné uprostřed dutiny o&nbsp;průměru 14 000 km, jako nekonečný kosmos. Víra v&nbsp;dutosvětost šla tak daleko, že&nbsp;právě v&nbsp;kritické době hitlerovské vojenské mašinérie na&nbsp;jaře 1942 byla většina nemnohých německých radarů přemístěna z&nbsp;atlantského pobřeží západní Evropy na&nbsp;Rujánu, aby… dokázala tuto bláznivou domněnku a&nbsp;odrazem o&nbsp;stěnu světové dutiny určila rozmístění britské Home Fleet v&nbsp;zátoce Scapa Flow.</span></p>
          <p class="chunk" data-nb-ref-number="22" data-nb-words="41" data-nb-chars="278"><span class="idea" data-nb-ref-number="23" id="idea23" data-nb-words="41" data-nb-chars="278">Největším zastáncem těchto učení se&nbsp;stal jakýsi dr. Koresh z&nbsp;Flo­ridy, po&nbsp;němž bylo také celé hnutí, získávající kupodivu tisíce nadšených vyznavačů, nazváno „korešismem“. Dr. Koresh se&nbsp;rozhodl jednou provždy dokázat, že&nbsp;nauka o&nbsp;dutosvětosti odpovídá skutečnosti&nbsp;– a&nbsp;dokázal to.</span></p>
          <p class="chunk" data-nb-ref-number="23" data-nb-words="126" data-nb-chars="822"><span class="idea" data-nb-ref-number="24" id="idea24" data-nb-words="126" data-nb-chars="822">Ze&nbsp;svých přívrženců vybral geometry a&nbsp;tesaře, nazval jejich skupinu hrdě a&nbsp;zvučně Koresh Geodelic Staff (Koreshův dutiny zkoumající tým) a&nbsp;vydal se&nbsp;na&nbsp;pobřeží jihozápadní Floridy, kde se&nbsp;pustil do&nbsp;práce. Od&nbsp;pobřeží byl na&nbsp;mělčině stavěn z&nbsp;pilotů a&nbsp;prken do&nbsp;moře dlouhý můstek, jehož přímost kontrolovaly teodolity i&nbsp;vodováhy. Koresh usoudil, že&nbsp;v&nbsp;případě konvexity našeho světa, tedy v&nbsp;případě existence Země-koule, se&nbsp;bude můstek stále vzdalovat od&nbsp;hladiny. Je-li však náš svět dírou, dutým prostorem, bude se&nbsp;rovný můstek hladině naopak přibližovat. Po&nbsp;několika stech metrech této absurdní stavby bylo všem nadšencům dutosvětosti jasné: zvítězili. Můstek, počatý ve&nbsp;výšce 3,20 m&nbsp;nad hladinou, by&nbsp;proťal mořskou hladinu přesně ve&nbsp;vzdálenosti 6600 metrů, což skvěle odpovídá předpokládanému průměru světové díry 14 000 km…</span></p>
          <p class="chunk" data-nb-ref-number="24" data-nb-words="75" data-nb-chars="552"><span class="idea" data-nb-ref-number="25" id="idea25" data-nb-words="75" data-nb-chars="552">Tento svrchovaně podezřelý pokus zapůsobil na&nbsp;maršála Hermanna Göringa tak mocně, že&nbsp;neváhal obnažit neuralgické body protiletecké obrany a&nbsp;vzdát se&nbsp;zjišťování nalétávajících svazů bombardérů RAF sice neobratnými, ale přece jen účinnými německými radiolokátory systému Mamut a&nbsp;Freya. Vojenské využití dutosti světa slibovalo pro válku zajímavé perspektivy. Netušil, že&nbsp;fanatici Koreshova štábu zkrátka dokázali to, co&nbsp;dokázat chtěli a&nbsp;toužili. Snad ani nebyli vědomými podvodníky; výsledky se&nbsp;jim prostě měnily pod rukama, poslušnýma podvědomých přání…</span></p>
          <p class="chunk" data-nb-ref-number="25" data-nb-words="64" data-nb-chars="458"><span class="idea" data-nb-ref-number="26" id="idea26" data-nb-words="64" data-nb-chars="458">Mnoho vzdělaných a&nbsp;důvtipných lidí nebude příliš ohromeno skutečností, že&nbsp;některé jazyky „primitivů“ projevují obdivuhodnou schopnost abstrakce, že&nbsp;jsou v&nbsp;sémantickém smyslu jaksi dokonalejší než jazyky naše. A&nbsp;co nejzvláštnějšího, že&nbsp;odrážejí v&nbsp;samotné struktuře a&nbsp;podstatě gramatického odlišení dokonce i&nbsp;potřeby soudobé vědy lépe než jazyky moderní. Nevíme, ba&nbsp;ani se&nbsp;neodvažujeme hádat, jak asi dospěl vývoj těchto „primitivních“ jazyků k&nbsp;dnešnímu stavu.</span></p>
          <p class="chunk" data-nb-ref-number="26" data-nb-words="7" data-nb-chars="40"><span class="idea" data-nb-ref-number="27" id="idea27" data-nb-words="7" data-nb-chars="40">A&nbsp;přesto je&nbsp;to&nbsp;pozoruhodný doličný fakt.</span></p>
          <p class="chunk" data-nb-ref-number="27" data-nb-words="27" data-nb-chars="237"><span class="idea" data-nb-ref-number="28" id="idea28" data-nb-words="27" data-nb-chars="237">Povšimnou si&nbsp;však okamžitě hmatatelnějších skutečností, nálezů, svědčících o&nbsp;technických znalostech a&nbsp;zkušenostech, které zdánlivě nelze vysvětlit úrovní civilizačního klimatu, ani importem zemí rozvinutějších a&nbsp;technicky pokročilejších.</span></p>
          <p class="chunk" data-nb-ref-number="28" data-nb-words="98" data-nb-chars="672"><span class="idea" data-nb-ref-number="29" id="idea29" data-nb-words="98" data-nb-chars="672">Je&nbsp;to&nbsp;zkrátka pátrání podobné onomu, jaké by&nbsp;byl patrně nucen podstoupit badatel při návštěvě zcela neznámého domorodého kmene, jehož pohlavár by&nbsp;se&nbsp;podobal předloze z&nbsp;Klapzubovy jedenáctky Eduarda Basse: „… Birimarataoa, velký náčelník, měl po&nbsp;celém obličeji do&nbsp;kůže vřezány spirálové ozdoby. Ušní boltce jeho byly ohromně vytaženy, takže když přitáhl spodní konec k&nbsp;hořejšímu a&nbsp;sepjal jej jehlicí, vytvořila se&nbsp;pohodlná kapsa. V&nbsp;pravém uchu nosil tak stříbrnou tabatěrku se&nbsp;šňupavým tabákem, v&nbsp;levém svazek klíčů od&nbsp;nedobytné pokladny, vzácnou památku na&nbsp;jednoho amerického velkoobchodníka. V&nbsp;nose však měl ozdobu nejdrahocennější: žlutou tužku Koh-i-noor, tvrdost HBB.“</span></p>
          <p class="chunk" data-nb-ref-number="29" data-nb-words="61" data-nb-chars="483"><span class="idea" data-nb-ref-number="30" id="idea30" data-nb-words="61" data-nb-chars="483">V&nbsp;takovém případě je&nbsp;nezbytné vyšetřit nejprve dvě možnosti, než podlehneme svůdným lákadlům fantazie: zda jsme znalosti čerstvě objevených „primitivů“ krutě nepodceňovali, ovlivněni zvláštní zálibou náčelníka Birimarataoy v&nbsp;pečených fotbalových záložnících, nebo zda v&nbsp;minulosti nedošlo ke&nbsp;styku pouze zdánlivě civilizačně nedotčeného kmene s&nbsp;populací pokročilejší, jež vyjmenované předměty vyrobila, nebo způsob jejich výroby lidu velkého Birimarataoy třeba v&nbsp;náznacích prozradila.</span></p>
          <p class="chunk" data-nb-ref-number="30" data-nb-words="64" data-nb-chars="460"><span class="idea" data-nb-ref-number="31" id="idea31" data-nb-words="64" data-nb-chars="460">Ve&nbsp;většině případů je&nbsp;druhé vysvětlení schůdnější a&nbsp;logičtější, někdy se&nbsp;zdá být jedině možným dokonce i&nbsp;tehdy, vede-li nezbytně ke&nbsp;„kosmickým“ interpretacím; proto však nelze ztrácet ze&nbsp;zřetele první možnost, ba&nbsp;občas i&nbsp;objasnění ještě prostší. V&nbsp;hodnocení tzv. nedostižných nebo lépe řečeno dosud nedostižených výkonů pravěku, starověku i&nbsp;středověku musíme být mimořádně opatrnými, abychom soudobý stupeň poznání neabsolutizovali a&nbsp;dávno minulý nemytizovali…</span></p>
          <p class="chunk" data-nb-ref-number="31" data-nb-words="71" data-nb-chars="515"><span class="idea" data-nb-ref-number="32" id="idea32" data-nb-words="71" data-nb-chars="515">Typickým příkladem je&nbsp;jedno z&nbsp;mnohých „tajemství faraónů“, nad nímž si&nbsp;badatelé i&nbsp;odborníci dlouho lámali hlavu: složení egyptské fajánse, staré keramiky podobné sklu, jejíž dekor, barvy i&nbsp;tvary vyvolávají zcela právem nadšení návštěvníků egyptologických sbírek. Egyptská fajáns, pocházející až&nbsp;z&nbsp;5. tisíciletí před n. l., je&nbsp;již svou podstatou hladká, glazurovaná a&nbsp;sklovitá, zatímco fajáns evropská je&nbsp;ve&nbsp;skutečnosti keramikou, pokrytou glazurou kysličníku olovnatého, dodávajícího teprve povrchu hladkost a&nbsp;lesk.</span></p>
          <p class="chunk" data-nb-ref-number="32" data-nb-words="104" data-nb-chars="704"><span class="idea" data-nb-ref-number="33" id="idea33" data-nb-words="104" data-nb-chars="704">Teprve roku 1967 se&nbsp;podařilo pracovníku newyorského muzea prof. Noblovi starou egyptskou fajáns nejen analyzovat, ale i&nbsp;přesně napodobit. Egyptská fajáns byla totiž vyráběna pokrytím nádoby směsí tlučeného křemene a&nbsp;sody (uhličitanu sodného), vyskytujícího se&nbsp;v&nbsp;usazených vrstvách na&nbsp;dně hořkých egyptských jezer. Egypťané od&nbsp;nejstarších dob natron velmi dobře znali a&nbsp;používali např. při mumifikacích. Při zahřívání za&nbsp;teploty vyšší než 1000 °C se&nbsp;směs natronu a&nbsp;křemene vypaluje a&nbsp;taví v&nbsp;obdivovanou fajáns, jejíž zbarvení je&nbsp;možno dosáhnout příměsí kysličníků kovů&nbsp;– měďnatého pro barvu modrou, směsi kysličníků manganu pro červenou, železitého pro žlutou a&nbsp;konečně železnatého pro zelenou. To&nbsp;je&nbsp;vše.</span></p>
          <p class="chunk" data-nb-ref-number="33" data-nb-words="11" data-nb-chars="68"><span class="idea" data-nb-ref-number="34" id="idea34" data-nb-words="11" data-nb-chars="68">V&nbsp;tomto případě tápali odborníci. Ještě hůře se&nbsp;obvykle vede laikům.</span></p>
          <p class="chunk" data-nb-ref-number="34" data-nb-words="82" data-nb-chars="571"><span class="idea" data-nb-ref-number="35" id="idea35" data-nb-words="82" data-nb-chars="571">Je&nbsp;jistě svrchovaně pozoruhodné, byly-li v&nbsp;Iráku nalezeny okrouh­lé skleněné destičky, jejichž výbrus naznačuje, že&nbsp;šlo o&nbsp;dosti dokonalé spojné čočky mohutnosti kolem 0,5–1 dioptrie, použitelné nejspíše jako objektivy dalekohledů. Lupy, již ve&nbsp;středověku známé lapides ad&nbsp;legendum, by&nbsp;musely být opticky daleko účinnější, aby měly vůbec smysl, právě tak jako brýlová skla pro dalekozraké, zmíněná ostatně jako „oční skla“ už&nbsp;ve&nbsp;spisech Konfucia (551–479&nbsp;před&nbsp;n.&nbsp;l.). Rovněž tvarování čistě ozdobné by&nbsp;se&nbsp;patrně nespokojilo s&nbsp;nepatrným, napohled sotva znatelným sklenutím.</span></p>
          <p class="chunk" data-nb-ref-number="35" data-nb-words="106" data-nb-chars="769"><span class="idea" data-nb-ref-number="36" id="idea36" data-nb-words="106" data-nb-chars="769">To&nbsp;vše samo o&nbsp;sobě může být východiskem mnoha pozoru­hodných domněnek a&nbsp;snad i&nbsp;opatrných závěrů. Je&nbsp;ovšem tragické, je-li tak cenný nález ihned zdiskreditován horlivci, prohlašujícími, že&nbsp;zároveň představuje důkaz pradávné znalosti elektrochemie, protože, jak známo, všechna optická skla jsou leštěna elektrochemicky získávaným kysličníkem ceričitým. Když tito apoštolově tajemna ještě ke&nbsp;všemu zamění cerium a&nbsp;cesium, je&nbsp;katastrofa dovršena. Argumentace v&nbsp;této poloze by&nbsp;mohla stejně oprávněně tvrdit, že&nbsp;staré indiánské kultury Jižní Ameriky nepochybně znaly elektromotor, nebo dokonce rychloběžné vzduchové vrtačky, s&nbsp;nimiž dnes pracují zubní lékaři, protože nám zanechaly velmi dobře provedené zlaté výplně zubů, zhotovované jak z&nbsp;léčebných, tak z&nbsp;okrasných důvodů.</span></p>
          <p class="chunk" data-nb-ref-number="36" data-nb-words="48" data-nb-chars="315"><span class="idea" data-nb-ref-number="37" id="idea37" data-nb-words="48" data-nb-chars="315">Skutečností ovšem je, že&nbsp;zubní lékaři úspěšně plombovali zuby dávno před sestrojením elektrické, ba&nbsp;i&nbsp;šlapací a&nbsp;ruční vrtačky a&nbsp;že optická skla jsou (nikoli výhradně) leštěna kysličníkem ceričitým teprve asi dvacet let, zatímco celá staletí k&nbsp;tomu účelu sloužil pradávno známý kysličník železitý i&nbsp;jiné běžné látky.</span></p>
          <p class="chunk" data-nb-ref-number="37" data-nb-words="59" data-nb-chars="457"><span class="idea" data-nb-ref-number="38" id="idea38" data-nb-words="59" data-nb-chars="457">Taková horlivost v&nbsp;objevování zázračných souvislostí vede velmi často k&nbsp;vylití dítěte pozoruhodných faktů se&nbsp;špinavou vodou omylů a&nbsp;nedostatečné informovanosti&nbsp;– např. kosmickými perspektivami okouzlených laiků, kteří si&nbsp;nedovedou vysvětlit astronomické znalosti některých národů&nbsp;– Babylóňanů, Egypťanů, Mayů&nbsp;– jinak než zásahem nepozemšťanů, kteří těmto národům zorganizovali základní kursy lidové astronomie a&nbsp;odevzdali jim patrně první nástěnný kalendář.</span></p>
          <p class="chunk" data-nb-ref-number="38" data-nb-words="65" data-nb-chars="469"><span class="idea" data-nb-ref-number="39" id="idea39" data-nb-words="65" data-nb-chars="469">Usilovně, a&nbsp;jak už&nbsp;to&nbsp;bývá, většinou bezúspěšně se&nbsp;snažil vysvětlit poměrnou jednoduchost a&nbsp;elementárnost poznatků starověké astronomie zesnulý profesor Arnošt Dittrich, duch vpravdě univerzální a&nbsp;originální. V&nbsp;jednom ze&nbsp;svých článků srovnává údiv takových hledačů senzací s&nbsp;obdivem, jejž si&nbsp;získal u&nbsp;svého malého synka hlubokomyslným zjištěním: „Až všechny tyhle lístky kalendáře otrháme, budou zase Vánoce.“ „Tatínku, co&nbsp;ty&nbsp;všechno nevíš!“ vydechla ohromená ratolest…</span></p>
          <p class="chunk" data-nb-ref-number="39" data-nb-words="126" data-nb-chars="850"><span class="idea" data-nb-ref-number="40" id="idea40" data-nb-words="126" data-nb-chars="850">Jako důkaz, že&nbsp;Quinchové sestrojili dalekohled, je&nbsp;uváděna jejich znalost pozorování nejpřístupnějších mlhovin, uvedená v&nbsp;posvátné knize Popol Vuh. Ani nápad! Mlhovinu v&nbsp;Andromedě i&nbsp;Velkou difúzní mlhovinu v&nbsp;Oriónu znal celý starověk a&nbsp;popisoval je&nbsp;jako „desky z&nbsp;rohu, za&nbsp;nimiž září slabé světlo“. Obě mlhoviny jsou vidět pouhým neoslněným okem, mlhovina v&nbsp;Andromedě (vlastně blízká galaxie) ovšem jen za&nbsp;bezměsíčných nocí a&nbsp;daleko od&nbsp;pouličních nebo jiných světel, což je&nbsp;v&nbsp;našem světě krušná podmínka. Žádný starověký astronom netušil, co&nbsp;to&nbsp;mlhoviny jsou&nbsp;– teprve William Herschel rozlišil svými výbornými dalekohledy některé mlhoviny jako hvězdokupy, tzv. planetární mlhoviny a&nbsp;galaxie, a&nbsp;odlišil od&nbsp;nich mlhoviny plynné, předpokládané z&nbsp;faktu, že&nbsp;ani jeho nejlepší přístroje nerozložily např. právě Velkou mlhovinu v&nbsp;Oriónu na&nbsp;jednotlivé hvězdy.</span></p>
          <p class="chunk" data-nb-ref-number="40" data-nb-words="175" data-nb-chars="1203"><span class="idea" data-nb-ref-number="41" id="idea41" data-nb-words="175" data-nb-chars="1203">Je&nbsp;dokonce trochu podivné, že&nbsp;starověká selenologie a&nbsp;planetologie nepřinesla významnější poznatky, pokud jde o&nbsp;skutečný charakter povrchu Měsíce nebo o&nbsp;skutečný důvod střídání měsíčních fází nebo o&nbsp;Jupiterovy velké měsíce. Kromě správného vysvětlení Aristarchova (narozen počátkem 3. století na&nbsp;ostrově Samu) byly dlouhou dobu uznávány fantastické názory o&nbsp;Měsíci jako o&nbsp;zpola bílé, zpola černé kouli, o&nbsp;jeho postupném zastiňování Zemí atd. Adepti hvězdářství byli totiž odedávna vybírání zejména s&nbsp;ohledem na&nbsp;zrakovou ostrost a&nbsp;bystrost. Testem bývalo u&nbsp;celé řady národů rozlišit Alkor a&nbsp;Mizar (arabsky Saidak, „zkoušeč“), známou dvouhvězdu v&nbsp;souhvězdí Velké medvědice, a&nbsp;lze předpokládat, že&nbsp;právě mladíci s&nbsp;nejbystřejším zrakem se&nbsp;nejčastěji stávali učni astronomů, případně astrologů. Je&nbsp;známo, že&nbsp;výjimečným zrakem obdaření lidé&nbsp;– podle odhadu odborníků asi jeden ze&nbsp;100 000&nbsp;– rozeznají za&nbsp;příznivých podmínek Jupiterovy velké měsíce, některé detaily na&nbsp;povrchu Luny a&nbsp;srpek Venuše. O&nbsp;tom vypráví kouzelnou historku astronom Gauss: dopřál své staré mamince pohled hvězdářským dalekohledem na&nbsp;srpeček Venuše. Maminku tím velice překvapil&nbsp;– bez dalekohledu prý vždy viděla srpeček v&nbsp;obrácené poloze…</span></p>
          <p class="chunk" data-nb-ref-number="41" data-nb-words="162" data-nb-chars="1088"><span class="idea" data-nb-ref-number="42" id="idea42" data-nb-words="162" data-nb-chars="1088">Za&nbsp;téměř neuvěřitelnou a&nbsp;pouze nepozemským zásahem umožněnou přesnost mayské astronomie je&nbsp;považováno určení délky tzv. synodického měsíce na&nbsp;29,530864 dne, zatímco dnešní astronomové naměřili 29,53059. Méně zázračným, i&nbsp;když ovšem vší úcty hodným se&nbsp;výsledek stane, uvědomíme-li si, že&nbsp;k&nbsp;němu mayští astronomové nedospěli&nbsp;– jak patrně napadne neodborníky&nbsp;– měřením času např. od&nbsp;jednoho úplňku ke&nbsp;druhému, což je&nbsp;obsah termínu synodický měsíc (lunace) na&nbsp;rozdíl od&nbsp;měsíce siderického, kdy Luna zaujme opět totéž postavení mezi hvězdami, s&nbsp;přesnými stopkami nebo nějakým chronometrem v&nbsp;ruce. Tím méně, že&nbsp;Mayové patrně vůbec neznali dělení dne na&nbsp;prakticky používané menší jednotky. Pozorovatelé ve&nbsp;městě Palenque spočítali, a&nbsp;to je&nbsp;daleko jednodušší, že&nbsp;právě za&nbsp;2392 plných dní nastane 81 lunací, že&nbsp;Měsíc projde právě 81 krát všemi fázemi. Postačilo čísla vydělit, což bylo v&nbsp;dosahu mayské matematiky, ačkoli nepracovala se&nbsp;zlomky. Mayové zaznamenávali čísla nejen hieroglyfy, ale i&nbsp;daleko pružnější kombinací teček a&nbsp;čárek ve&nbsp;dvacítkové soustavě s&nbsp;nulou, umožňující numerické výpočty.</span></p>
          <p class="chunk" data-nb-ref-number="42" data-nb-words="39" data-nb-chars="280"><span class="idea" data-nb-ref-number="43" id="idea43" data-nb-words="39" data-nb-chars="280">K&nbsp;podobnému výsledku dospěli týmž způsobem hvězdáři mayského střediska Copan: určili, že&nbsp;149 lunací nastane za&nbsp;4400&nbsp;dní. Podle výpočtu byl určen synodický měsíc na&nbsp;29,53020 dne. Množství desetinných míst je&nbsp;tedy výsledkem numerické operace, nikoli přesnosti pozorovacích podmínek.</span></p>
          <p class="chunk" data-nb-ref-number="43" data-nb-words="64" data-nb-chars="432"><span class="idea" data-nb-ref-number="44" id="idea44" data-nb-words="64" data-nb-chars="432">Tím je&nbsp;zároveň vyvrácena romantická, avšak nesprávná představa, kterou zastávají někteří nekritičtí obdivovatelé Mayů: že&nbsp;totiž mayská měření byla naprosto přesná, dokonce přesnější než měření dnešní, že&nbsp;však doba oběhu Měsíce se&nbsp;tehdy, tzn. kolem 7. stol. n. l., lišila od&nbsp;doby oběhu měřené v&nbsp;současnosti. Nehledě k&nbsp;nepravděpodobnosti tohoto tvrzení je&nbsp;zřejmé, že&nbsp;mayské odhady kolísají kolem dnes uznávaných hodnot v&nbsp;obou směrech.</span></p>
          <p class="chunk" data-nb-ref-number="44" data-nb-words="75" data-nb-chars="530"><span class="idea" data-nb-ref-number="45" id="idea45" data-nb-words="75" data-nb-chars="530">Do&nbsp;zcela jiné polohy by&nbsp;otázku mayské astronomie přivedlo potvrzení domněnky, že&nbsp;staří Mayové neznali jen planety, viditelné pouhým okem (a mezi nimi i&nbsp;Neptuna, „hvězdičku“ kolísající na&nbsp;hranicích viditelnosti a&nbsp;jako planetu poprvé poznanou Williamem Herschelem 13. března 1781). Znali prý i&nbsp;planety teleskopické, Urana, ba&nbsp;dokonce i&nbsp;Pluta, pozorovaného jen středními a&nbsp;velkými teleskopy; poprvé byl vizuálně spatřen 42palcovým refraktorem. Tím by&nbsp;byla ovšem rázem znalost dalekohledů, a&nbsp;to pořádně výkonných, velmi pravděpodobná.</span></p>
          <p class="chunk" data-nb-ref-number="45" data-nb-words="59" data-nb-chars="429"><span class="idea" data-nb-ref-number="46" id="idea46" data-nb-words="59" data-nb-chars="429">Obtížnější je&nbsp;situace, máme-li k&nbsp;dispozici informace ojedinělé a&nbsp;zvláštní, jichž se&nbsp;přesto nemíníme lehkomyslně vzdát. Nejsme bohužel tak šťastni, aby nám dosavadní výzkumy přinesly rozsáhlý materiál, dovolující srovnávání, ověřování a&nbsp;třídění poznatků, o&nbsp;něž nám jde. Nezbývá než zapojit do&nbsp;činnosti autocenzuru a&nbsp;nepodléhat ukvapeným závěrům tam, kde se&nbsp;nabízí vysvětlení sice méně poutavé, ale pravděpodobnější a&nbsp;střízlivější.</span></p>
          <p class="chunk" data-nb-ref-number="46" data-nb-words="159" data-nb-chars="1163"><span class="idea" data-nb-ref-number="47" id="idea47" data-nb-words="159" data-nb-chars="1163">Mám na&nbsp;mysli epizodu z&nbsp;indiánských válek Spojených států amerických proti starousedlým domorodým kmenům. Ihned po&nbsp;vytvoření si&nbsp;nový stát, vzniklý sloučením třinácti bývalých anglických kolonií, vytkl jako oficiální politiku dobytí Západu. Prostředkem ke&nbsp;splnění tohoto cíle byly pušky, především však podvodné kupní smlouvy. Jediným rovnocenným partnerem, schopným vzdorovat bělochům oběma způsoby, puškami i&nbsp;právními prostředky, byl pozdější náčelník kmene Shawnee, proslulý Tecumseh (Letící hvězda). Jeho hlavním pomocníkem (a později zhoubcem celého slibného hnutí, jenž přivedl zfanatizované bojovníky před hlavně děl pravidelné armády) se&nbsp;stal Tecumsehův bratr Tenskwatawa (Otevřené dveře), vykonávající funkci jakéhosi „zástupce pro věci politické a&nbsp;náboženské“, zakladatel nového, ostře protibělošského kultu. Bleskové rozšíření náboženství, od&nbsp;Kanady až&nbsp;po&nbsp;Floridu, a&nbsp;tím i&nbsp;mocnou materiální a&nbsp;morální podporu získal Tenskwatawa&nbsp;– zázrakem. Na&nbsp;den a&nbsp;na hodinu přesně předpověděl úplné zatmění Slunce 6. června 1806 v&nbsp;11.30 místního času pro Greensville, kde založil jakýsi svůj Vatikán. Slunce opravdu zemřelo a&nbsp;teprve na&nbsp;prorokovy prosby se&nbsp;opět ukázalo…</span></p>
          <p class="chunk" data-nb-ref-number="47" data-nb-words="33" data-nb-chars="238"><span class="idea" data-nb-ref-number="48" id="idea48" data-nb-words="33" data-nb-chars="238">Jsme oprávnění pokládat tuto astronomickou předpověď za&nbsp;důkaz „tajného učení“, známého v&nbsp;severoamerických pralesích a&nbsp;prériích jen zasvěceným kouzelníkům a&nbsp;předávaného z&nbsp;generace na&nbsp;generaci, jak navrhují někteří autoři? Obávám se, že&nbsp;ne.</span></p>
          <p class="chunk" data-nb-ref-number="48" data-nb-words="75" data-nb-chars="511"><span class="idea" data-nb-ref-number="49" id="idea49" data-nb-words="75" data-nb-chars="511">Tecumseh byl poměrně vzdělaný, ovládal angličtinu, a&nbsp;díky bílé dívce, kterou si&nbsp;chtěl vzít, Rebece Gallowayové, se&nbsp;seznámil dokonce i&nbsp;s&nbsp;některými díly světové literatury. Jediný zachovaný Tecumsehův portrét v&nbsp;chicagském muzeu jej ukazuje v&nbsp;dobovém bělošském úboru. Vzhledem k&nbsp;rozsáhlé politické činnosti Tecumsehově je&nbsp;nejen pravděpodobné, ale jisté, že&nbsp;sledoval i&nbsp;denní tisk bělochů, kde se&nbsp;přirozeně o&nbsp;zatmění dozvěděl a&nbsp;svému bratru poskytl jedinečnou příležitost dokázat, že&nbsp;není jen povolán, ale i&nbsp;vyvolen.</span></p>
          <p class="chunk" data-nb-ref-number="49" data-nb-words="116" data-nb-chars="828"><span class="idea" data-nb-ref-number="50" id="idea50" data-nb-words="116" data-nb-chars="828">Tomuto prozaickému vysvětlení musíme dát přednost před složitými hypotézami, jimiž někteří autoři chtěli na&nbsp;základě jediného případu oslabit naprosto věcné zjištění, že&nbsp;severoameričtí indiáni byli do&nbsp;příchodu bělochů až&nbsp;na&nbsp;opominutelné výjimky lovci a&nbsp;sběrači, tedy reprezentanty neolitického způsobu hospodářství, nevyžadujícího kalendář, a&nbsp;tím ani astronomické znalosti, v&nbsp;nichž nedospěli dál než k&nbsp;velmi primitivním představám. O&nbsp;výpočtech zatmění Slunce nemůže být ovšem ani řeči. Je&nbsp;to&nbsp;opět dalším důkazem nerovnoměrnosti vývoje lidstva. Za&nbsp;opomenutí, jímž zatmění Slunce propásli a&nbsp;včas je&nbsp;neohlásili, byli čínští astronomové Hi&nbsp;a&nbsp;Ho roku 2137 před n. l. postiženi značnými nepříjemnostmi. Věnovali se&nbsp;raději zábavnějšímu opilství než namáhavým výpočtům, takže zděšený „prostý lid bil v&nbsp;bubny a&nbsp;úředníci zmateně pobíhali“.</span></p>
          <p class="chunk" data-nb-ref-number="50" data-nb-words="108" data-nb-chars="797"><span class="idea" data-nb-ref-number="51" id="idea51" data-nb-words="108" data-nb-chars="797">Stejnou míru spravedlnosti však musíme požadovat i&nbsp;z&nbsp;opačné strany, od&nbsp;odpůrců, a&nbsp;zkoumat podivné jevy nepředpojatě, bez nedostatečně podložených zjednodušení. Snad lze prominout slavnému Lavoisierovi, když jménem Francouzské akademie věd jednou provždy odmítl existenci meteoritů, potvrzovanou sedláky: „Z&nbsp;nebe nemohou kameny padat, protože tam žádné kameny nejsou.“ Snad je&nbsp;možné prominout neméně slavnému Simonu Newcombovi fyzikální „důkaz“ o&nbsp;absolutní nemožnosti sestrojení letadel těžších vzduchu a&nbsp;dalším renomovaným vědcům celé série pádných důkazů o&nbsp;naprosté nemožnosti telefonu, telegrafu, bezdrátového i&nbsp;drátového, vlaku rychlejšího než 36 km/hod., plynového a&nbsp;elektrického osvětlování měst, o&nbsp;cestě na&nbsp;Měsíc a&nbsp;k&nbsp;planetám ani nemluvě. V&nbsp;pozadí těchto omylů stojí dosažená úroveň poznání.</span></p>
          <p class="chunk" data-nb-ref-number="51" data-nb-words="32" data-nb-chars="252"><span class="idea" data-nb-ref-number="52" id="idea52" data-nb-words="32" data-nb-chars="252">Hůře již lze vysvětlovat omyly, které jsou výsledkem „podbíhání laťky“ dosaženého poznání, např. dosud nevysvětlitelný nález nerezavějících železných předmětů v&nbsp;Indii, především známý sloup láht: „Jde prostě o&nbsp;úspěchy staroindické práškové metalurgie…“</span></p>
          <p class="chunk" data-nb-ref-number="52" data-nb-words="68" data-nb-chars="529"><span class="idea" data-nb-ref-number="53" id="idea53" data-nb-words="68" data-nb-chars="529">Kdybychom přijali takové argumentace, byla by&nbsp;tato kniha zhola zbytečná. Stíny by&nbsp;rázem ustoupily oslňujícímu jasu. Staroindické vimany by&nbsp;zkrátka byly výsledkem rozvinuté letecké výroby, pří­padně kosmonautiky, znalosti, zachované ve&nbsp;zmatených alchymických rukopisech, prostinkým výsledkem rozvinuté starověké jaderné fyziky, zřejmé shody mýtů i&nbsp;materiální kultury v&nbsp;navzájem velmi vzdálených oblastech světa úspěchem rozvinuté starověké turistiky. Zkrátka naši předkové byli pašáci a&nbsp;můžeme klidně přejít k&nbsp;pořadu všedního dne.</span></p>
          <p class="chunk" data-nb-ref-number="53" data-nb-words="60" data-nb-chars="373"><span class="idea" data-nb-ref-number="54" id="idea54" data-nb-words="60" data-nb-chars="373">Odvážím se&nbsp;dokonce říci, že&nbsp;pokud jde o&nbsp;megality, je&nbsp;vysvětlení, jež nabízí roku 1200 n. l. Saxo Grammaticus, v&nbsp;úrovni tehdejšího poznání rozhodně úctyhodnější: „… O&nbsp;tom, že&nbsp;Dánsko kdysi obdělávali obři, svědčí obrovské kameny na&nbsp;starověkých náhrobcích. Kdyby snad někdo pochyboval, ať&nbsp;se&nbsp;podívá na&nbsp;vrcholky kopců a&nbsp;řekne, zda ví, jací lidé mohli vynést tak těžká břemena…“</span></p>
          <p class="chunk" data-nb-ref-number="54" data-nb-words="42" data-nb-chars="280"><span class="idea" data-nb-ref-number="55" id="idea55" data-nb-words="42" data-nb-chars="280">A&nbsp;daleko poetičtějším se&nbsp;zdá být tvrzení, obvyklé až&nbsp;dodneška u&nbsp;obyvatelů Peru: kameny prostě mohou putovat jako živé bytosti, kam se&nbsp;jim zachce. Některé dojdou, jiné, unaveny, zůstanou ležet cestou. Takové osamocené megality jsou v&nbsp;Peru nazývány piedras cansadas, unavené kameny.</span></p>
          <p class="chunk" data-nb-ref-number="55" data-nb-words="17" data-nb-chars="112"><span class="idea" data-nb-ref-number="56" id="idea56" data-nb-words="17" data-nb-chars="112">Vyprávění o&nbsp;pošetilostech romantiků a&nbsp;omylech vědců by&nbsp;mohlo pokračovat donekonečna&nbsp;– avšak to&nbsp;není naším cílem.</span></p>
          <p class="chunk" data-nb-ref-number="56" data-nb-words="41" data-nb-chars="274"><span class="idea" data-nb-ref-number="57" id="idea57" data-nb-words="41" data-nb-chars="274">Arthur Schopenhauer kdysi vyjádřil myšlenku, že&nbsp;každá teorie musí projít třemi etapami konfrontace s&nbsp;obecným míněním: v&nbsp;prvé je&nbsp;vysmívána, ve&nbsp;druhé odmítána, ve&nbsp;třetí přijímána jako samozřejmost tak dlouho, než se&nbsp;na&nbsp;pořadu dne objeví teorie další se&nbsp;stejnými perspektivami.</span></p>
          <p class="chunk" data-nb-ref-number="57" data-nb-words="22" data-nb-chars="143"><span class="idea" data-nb-ref-number="58" id="idea58" data-nb-words="22" data-nb-chars="143">Názory, k&nbsp;nimž směřuje tato kniha, se&nbsp;bolestně probojovaly do&nbsp;druhé etapy. Jsou dnes převážně odmítány ne&nbsp;už&nbsp;výsměchem, ale vážnou argumentací.</span></p>
          <p class="chunk" data-nb-ref-number="58" data-nb-words="42" data-nb-chars="309"><span class="idea" data-nb-ref-number="59" id="idea59" data-nb-words="42" data-nb-chars="309">Bylo by&nbsp;nenahraditelnou škodou připravit se&nbsp;o&nbsp;tuto pracně vybojovanou pozici nového a&nbsp;slibného pohledu do&nbsp;minulosti lidstva. Bylo by&nbsp;nenapravitelnou chybou vyměnit „prvorozenství“ diskuse, k&nbsp;níž jsou konečně tyto názory pozvány, za&nbsp;„mísu čočovice“ jepičích senzací, směšného sektářství a&nbsp;zaslepené horlivosti.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./tuseni_stinu_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>