<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kamenná posedlost">
    <meta name="apple-mobile-web-app-capable" content="yes">
    <title>Kamenná posedlost</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ludvík Souček: Tušení stínu">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Tušení stínu">
    <meta property="og:title" content="Tušení stínu">
    <meta property="og:type" content="book">
    <meta property="og:book:author" content="Ludvík Souček">
    <meta property="twitter:title" content="Ludvík Souček: Tušení stínu">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./tuseni_stinu_017.html">
    <link rel="next" href="./tuseni_stinu_019.html">
    <meta name="nb-order" content="15">
    <link rel="self" href="tuseni_stinu_018.html">
    <meta name="nb-identifier" content="soucek-tuseni-stinu-07d7546">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2596" data-nb-chars="17916">
    <nav role="doc-toc">
      <ul class="plain section">
        <ul class="plain section">
          <li><a href="tuseni_stinu_005.html">Věnování</a></li>
          <li><a href="tuseni_stinu_006.html">ÚVODEM</a></li>
          <li><a href="tuseni_stinu_007.html">INDICIE</a>
            <ul>
              <li><a href="tuseni_stinu_008.html">Několik nepříjemných skutečností</a></li>
              <li><a href="tuseni_stinu_009.html">Zajímavé nálezy</a></li>
              <li><a href="tuseni_stinu_010.html">Podivné mapy a neznámí kartografové</a></li>
              <li><a href="tuseni_stinu_011.html">Zapomenuté lodě</a></li>
              <li><a href="tuseni_stinu_012.html">Přece jen dalekohledy?</a></li>
              <li><a href="tuseni_stinu_013.html">Dávné Hirošimy</a></li>
            </ul>
          </li>
          <li><a href="tuseni_stinu_014.html">OTŘESENÉ CIVILIZACE</a>
            <ul>
              <li><a href="tuseni_stinu_015.html">Jedno z tajemství pyramid</a></li>
              <li><a href="tuseni_stinu_016.html">Strážci Velikonočního ostrova</a></li>
              <li><a href="tuseni_stinu_017.html">Další otazníky na letové lince</a></li>
              <li><a href="tuseni_stinu_018.html">Kamenná posedlost</a></li>
            </ul>
          </li>
          <li><a href="tuseni_stinu_019.html">CIVILIZACE DELFÍNŮ</a>
            <ul>
              <li><a href="tuseni_stinu_020.html">Delfíni, mému srdci milí…</a></li>
              <li><a href="tuseni_stinu_021.html">Před mnoha tisíci lety</a></li>
              <li><a href="tuseni_stinu_022.html">Na hranicích rozumu</a></li>
              <li><a href="tuseni_stinu_023.html">Malý šrapnel, kroužící vesmírem</a></li>
              <li><a href="tuseni_stinu_024.html">Vesmírný projektil</a></li>
              <li><a href="tuseni_stinu_025.html">Výstražný příklad a jeden z možných příspěvků řešení = Mars</a></li>
            </ul>
          </li>
          <li><a href="tuseni_stinu_026.html">POČÍTÁME VZOREC NEPOZEMŠŤANA</a>
            <ul>
              <li><a href="tuseni_stinu_027.html">Milióny cizích Zemí</a></li>
              <li><a href="tuseni_stinu_028.html">Formy života ve vesmíru</a></li>
              <li><a href="tuseni_stinu_029.html">Jak tedy vykalkulovat nepozemšťana</a></li>
              <li><a href="tuseni_stinu_030.html">Po stopách zelených mužíčků</a></li>
              <li><a href="tuseni_stinu_031.html">Proč nepřicházejí?</a></li>
            </ul>
          </li>
        </ul>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./tuseni_stinu_017.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="17"><span class="idea" data-nb-ref-number="1" id="idea1" data-nb-words="2" data-nb-chars="17">Kamenná posedlost</span></h1>
        <section>
          <blockquote class="chunk" data-nb-ref-number="2" data-nb-words="10" data-nb-chars="76">
            <p><em><span class="idea" data-nb-ref-number="2" id="idea2" data-nb-words="7" data-nb-chars="51">Nevíme, čím ve&nbsp;skutečnosti jsme, dokud nezpracujeme<br></span>
<span class="idea" data-nb-ref-number="3" id="idea3" data-nb-words="3" data-nb-chars="25">myšlením průběh činností.</span></em></p>
          </blockquote>
          <p class="chunk" data-nb-ref-number="3" data-nb-words="3" data-nb-chars="16"><span class="idea" data-nb-ref-number="4" id="idea4" data-nb-words="3" data-nb-chars="16">JOHN DEWEY, 1930</span></p>
          <blockquote class="chunk" data-nb-ref-number="4" data-nb-words="52" data-nb-chars="349">
            <p><em><span class="idea" data-nb-ref-number="5" id="idea5" data-nb-words="7" data-nb-chars="57">V&nbsp;potřebách shledáváme určitou hierarchii, od&nbsp;základních,<br></span>
<span class="idea" data-nb-ref-number="6" id="idea6" data-nb-words="11" data-nb-chars="60">společných bez výjimky všem lidem (ba i&nbsp;zvířatům), až&nbsp;po&nbsp;ty,<br></span>
<span class="idea" data-nb-ref-number="7" id="idea7" data-nb-words="7" data-nb-chars="55">které v&nbsp;určitých společenských uskupeních vyjádřeny být<br></span>
<span class="idea" data-nb-ref-number="8" id="idea8" data-nb-words="10" data-nb-chars="60">nemusí. To, co&nbsp;takto obecně platí pro společnost jako celek,<br></span>
<span class="idea" data-nb-ref-number="9" id="idea9" data-nb-words="10" data-nb-chars="58">platí obdobně i&nbsp;pro jedince. Každý člověk má&nbsp;svou stupnici<br></span>
<span class="idea" data-nb-ref-number="10" id="idea10" data-nb-words="7" data-nb-chars="59">hodnot, kterými přiřazuje jednotlivým potřebám jistou váhu.</span></em></p>
          </blockquote>
          <p class="chunk" data-nb-ref-number="5" data-nb-words="8" data-nb-chars="44"><span class="idea" data-nb-ref-number="11" id="idea11" data-nb-words="8" data-nb-chars="44">JIŘÍ ŠULC: ČLOVĚK NA&nbsp;POKRAJI SVÝCH SIL, 1971</span></p>
          <p class="chunk" data-nb-ref-number="6" data-nb-words="106" data-nb-chars="678"><span class="idea" data-nb-ref-number="12" id="idea12" data-nb-words="106" data-nb-chars="678">Roku 1968 byla severně od&nbsp;bahamského ostrova Andros při leteckém snímkování náhodně objevena 2–3 metry pod hladinou moře obrovská zeď, dlouhá nejméně 500 metrů, sestavená z&nbsp;přesně opracovaných kamenných kvádrů o&nbsp;průměrné hmotnosti asi 25&nbsp;000&nbsp;kg. Stavba, jež nepochybně vznikala na&nbsp;souši, je&nbsp;tak dokonalá a&nbsp;lícování kvádrů tak přesné, že&nbsp;již 10 000 let (jak prokázaly zkoušky pomocí C&nbsp;14 i&nbsp;další pomocná datování) odolává nejen vlnám, ale i&nbsp;tajfunům a&nbsp;uragánům, které jsou zde doma. Kyklopská stavba nejasného významu je&nbsp;tedy přibližně stejně stará jako pyramida Cuicuilco jihovýchodně od&nbsp;Mexico City, pokrytá lávou sopky Cerro Xitle, jež naposledy promluvila před 8–10 000 lety.</span></p>
          <p class="chunk" data-nb-ref-number="7" data-nb-words="29" data-nb-chars="201"><span class="idea" data-nb-ref-number="13" id="idea13" data-nb-words="29" data-nb-chars="201">Nestalo se&nbsp;vlastně nic zvláštního&nbsp;– přibyl jen další doklad k&nbsp;nespočetným již existujícím o&nbsp;mimořádné schopnosti našich dávných předků opracovávat kámen a&nbsp;přesouvat jej na&nbsp;často ohromující vzdálenosti.</span></p>
          <p class="chunk" data-nb-ref-number="8" data-nb-words="218" data-nb-chars="1357"><span class="idea" data-nb-ref-number="14" id="idea14" data-nb-words="218" data-nb-chars="1357">Vznik a&nbsp;účel baalbecké terasy jsou neznámé (její původ nemá nic společného s&nbsp;komplexem „propagačních“ římských chrámů monumentálních rozměrů z&nbsp;2. a&nbsp;3. století n. l., pro něž sloužila jako základna), tím spíše, že&nbsp;údolí Bekká v&nbsp;pohoří Antilibanonu stěží mohlo nasytit a&nbsp;uhasit žízeň potřebného počtu pracovníků a&nbsp;cesty k&nbsp;němu jsou dodnes nevalné. Do&nbsp;základů byly vloženy obrovské kamenné kvádry o&nbsp;váze několika set tun; největší z&nbsp;nich, tzv. Trilithon, o&nbsp;rozměrech 23,47 m&nbsp;× 4,57 m&nbsp;× 2,27 m, má&nbsp;hmotnost 820 tun. Je&nbsp;tedy padesátkrát hmotnější než kvádry, použité ke&nbsp;stavbě egyptských pyramid, a&nbsp;nejpokročilejší technika starověku, zpodobená na&nbsp;egyptských reliéfech, by&nbsp;k&nbsp;manipulaci s&nbsp;ním vyžadovala soustředění a&nbsp;současné nasazení asi dvaceti tisíc dělníků, což si&nbsp;lze těžko představit. Kvádr byl totiž nejen přesunut z&nbsp;nedalekých lomů, ale vyzdvižen do&nbsp;výše sedmi metrů. Sovětský fyzik Matvěj Agrest napsal doslova: „Transport takového bloku a&nbsp;jeho vyzdvižení do&nbsp;výše sedmi metrů je&nbsp;problém neřešitelný i&nbsp;pro dnešní techniku.“ Něco na&nbsp;tom je&nbsp;– roku 1964 byla do&nbsp;Muzea umění v&nbsp;městě Mexiku dopravena socha boha deště Tlaloka z&nbsp;50 km&nbsp;vzdáleného Coatlinchanu, vážící „pouze“ 170 tun. Transport byl proveden s&nbsp;technickou pomocí USA, trval řadu měsíců a&nbsp;vyžádal si&nbsp;náklad 200 000 dolarů. Hlavní inženýr stavby prohlásil, že&nbsp;to&nbsp;byl výkon na&nbsp;samé hranici možností.</span></p>
          <p class="chunk" data-nb-ref-number="9" data-nb-words="73" data-nb-chars="486"><span class="idea" data-nb-ref-number="15" id="idea15" data-nb-words="73" data-nb-chars="486">V&nbsp;Baalbeku však je&nbsp;ještě větší kámen, ne&nbsp;zcela vybavený z&nbsp;lomu. Je&nbsp;poněkud skloněný, což patrně zavdalo příčinu k&nbsp;romantickým interpretacím baalbecké terasy jako startovací rampy nepozemšťanů (lidově se&nbsp;nazývá „kámen těhotných“), a&nbsp;jeho hmotnost je&nbsp;asi 900 tun. Názorně: kolona pětitunových nákladních automobilů, jedoucích v&nbsp;předepsaných odstupech 50 metrů a&nbsp;naložená částmi „kamene těhotných“, by&nbsp;byla dlouhá 90 km, čelo by&nbsp;tedy bylo v&nbsp;Plzni, zatímco by&nbsp;poslední vozy opouštěly Prahu.</span></p>
        </section>
        <section>
          <p class="chunk" data-nb-ref-number="10" data-nb-words="1" data-nb-chars="0"><span class="idea" data-nb-ref-number="16" id="idea16" data-nb-words="1" data-nb-chars="0"><img src="./resources/41_fmt.jpeg" alt="41.jpg"></span></p>
          <blockquote class="chunk" data-nb-ref-number="11" data-nb-words="6" data-nb-chars="46"><span class="idea" data-nb-ref-number="17" id="idea17" data-nb-words="6" data-nb-chars="46"><p>Baalbecká terasa s&nbsp;obrovitými kamennými kvádry</p></span></blockquote>
          <p class="chunk" data-nb-ref-number="12" data-nb-words="162" data-nb-chars="1105"><span class="idea" data-nb-ref-number="18" id="idea18" data-nb-words="162" data-nb-chars="1105">Až&nbsp;dosud největší monolitní blok kamene, jenž byl známým způsobem přesunut, byl blok švédské žuly o&nbsp;hmotnosti 1250 tun pro podstavec jezdecké sochy Petra Velikého v&nbsp;Leningradě. Přesun byl provedený roku 1769 na&nbsp;bronzových koulích. Existují doklady např. o&nbsp;přesunu Caligulova obelisku v&nbsp;Římě r. 1586 (hmotnost 325&nbsp;tun) i&nbsp;o&nbsp;přesunu a&nbsp;důmyslné, i&nbsp;když nesmírně pracné stavbě egyptských obelisků s&nbsp;použitím mírně skloněných náspů, podepíraných opěrnými zdmi a&nbsp;při potřebné výšce až&nbsp;několik kilometrů dlouhých. Záhadou zůstává manipulace s&nbsp;kvádry až&nbsp;2000 tun hmotnými, použitými jako stropní překlady známé Černé pagody v&nbsp;Indii v&nbsp;Konáraku, která je&nbsp;dnes v&nbsp;rozvalinách. (Za svou proslulost vděčí erotickým chrámovým reliéfům.) To&nbsp;vše umožnil dostatek pracovních sil, tažných zvířat, dokonalých lan, případně technických zařízení. V&nbsp;pradávných dobách megalitických kultur, považovaných za&nbsp;vyvrcholení neolitu a&nbsp;za konečné a&nbsp;nejúspěšnější utkání člověka, usilujícího střetnout se&nbsp;s&nbsp;časem a&nbsp;stavět pro věky, s&nbsp;kamenem, však tyto podmínky splněny nebyly. A&nbsp;přesto k&nbsp;transportům obrovských kamenných bloků docházelo.</span></p>
          <p class="chunk" data-nb-ref-number="13" data-nb-words="44" data-nb-chars="280"><span class="idea" data-nb-ref-number="19" id="idea19" data-nb-words="44" data-nb-chars="280">Megality jsou nalézány na&nbsp;mnoha místech světa&nbsp;– na&nbsp;všech atlantských březích Evropy, ale i&nbsp;v&nbsp;Maroku, Alžíru, Sýrii, Egyptě, Indii, na&nbsp;Markézách&nbsp;– takže dokonce někteří autoři soudili na&nbsp;„celosvětovou výměnu kultury“ a&nbsp;rázem ovšem přešli k&nbsp;problému Atlantidy, Lemurie nebo země Mu.</span></p>
          <p class="chunk" data-nb-ref-number="14" data-nb-words="55" data-nb-chars="400"><span class="idea" data-nb-ref-number="20" id="idea20" data-nb-words="55" data-nb-chars="400">Megality, ať&nbsp;už&nbsp;v&nbsp;podobě menhirů (samotných balvanů), dolmenů (umělých jeskyň) či&nbsp;kromlechů (kamenných kruhů s&nbsp;překlady) sloužily zřejmě kultu mrtvých, někde příbřežní navigaci plavců&nbsp;– např. na&nbsp;březích Finistère, kde začíná kanál La&nbsp;Manche,&nbsp;– bohoslužbám pohanských obětních kultů a&nbsp;astronomickým pozorováním, umožňujícím víceméně přesně určit okamžiky slunovratů, a&nbsp;tím i&nbsp;největších slavností roku.</span></p>
        </section>
        <section>
          <p class="chunk" data-nb-ref-number="15" data-nb-words="1" data-nb-chars="0"><span class="idea" data-nb-ref-number="21" id="idea21" data-nb-words="1" data-nb-chars="0"><img src="./resources/42_fmt.jpeg" alt="42.jpg"></span></p>
          <blockquote class="chunk" data-nb-ref-number="16" data-nb-words="14" data-nb-chars="118"><span class="idea" data-nb-ref-number="22" id="idea22" data-nb-words="14" data-nb-chars="118"><p>Rozvaliny Černé pagody s&nbsp;mimořádně hmotnými překladovými kvádry, tvořícími vlastní stropy celých prostorných místností</p></span></blockquote>
        </section>
        <section>
          <p class="chunk" data-nb-ref-number="17" data-nb-words="1" data-nb-chars="0"><span class="idea" data-nb-ref-number="23" id="idea23" data-nb-words="1" data-nb-chars="0"><img src="./resources/43_fmt.jpeg" alt="43.jpg"></span></p>
          <blockquote class="chunk" data-nb-ref-number="18" data-nb-words="12" data-nb-chars="88"><span class="idea" data-nb-ref-number="24" id="idea24" data-nb-words="12" data-nb-chars="88"><p>Jedenáct metrů vysoký menhir v&nbsp;Kerlons, Finistère, jenž patrně sloužil pobřežní navigaci</p></span></blockquote>
          <p class="chunk" data-nb-ref-number="19" data-nb-words="78" data-nb-chars="558"><span class="idea" data-nb-ref-number="25" id="idea25" data-nb-words="78" data-nb-chars="558">Někdy to&nbsp;byla práce téměř neuvěřitelná. Tak např. proslulé Stonehenge asi 130 km&nbsp;od&nbsp;Londýna bylo vybudováno jednak z&nbsp;osmdesáti šestitunových balvanů modrého doleritu, dopravovaného jako vynikající materiál na&nbsp;válečné sekerky z&nbsp;pahorku Prescelly Hills v&nbsp;Pembrokeshiru dvě stě kilometrů vzdáleného (později byl dolerit použit na&nbsp;čepy a&nbsp;zádlaby), a&nbsp;dále z&nbsp;jedenaosmdesáti padesátitunových balvanů z&nbsp;tvrdého pískovce, vylámaných ve&nbsp;vzdálenosti asi 35 km&nbsp;od&nbsp;Stonehenge v&nbsp;Malboroughu. Třicet balvanů bylo vztyčeno, ostatní otesány do&nbsp;překladových kamenných kvádrů.</span></p>
          <p class="chunk" data-nb-ref-number="20" data-nb-words="84" data-nb-chars="625"><span class="idea" data-nb-ref-number="26" id="idea26" data-nb-words="84" data-nb-chars="625">Ponechme zatím stranou otázku, proč ta&nbsp;námaha, a&nbsp;ptejme se, jak byl transport, jenž je&nbsp;jednoznačně prokázán jak identifikací lomů, tak několik set kilopondů těžkými „střípky“ po&nbsp;cestě, proveden. Archeolog profesor Atkinson s&nbsp;několika desítkami svých studentů v&nbsp;potu tváře zrekonstruoval o&nbsp;prázdninách roku 1954 prostředky, které měl pravděpodobně k&nbsp;dispozici lid zvoncových pohárů, tvůrců Stonehenge, transport jednoho šestitunového balvanu. Trval několik měsíců, nepočítaje čas na&nbsp;přípravu vorů, na&nbsp;nichž byla část trasy absolvována, ponechanou odborníkům. Na&nbsp;padesátitunové balvany si&nbsp;pochopitelně mladí nadšenci netroufli.</span></p>
          <p class="chunk" data-nb-ref-number="21" data-nb-words="37" data-nb-chars="262"><span class="idea" data-nb-ref-number="27" id="idea27" data-nb-words="37" data-nb-chars="262">Takových příkladů bychom mohli jmenovat desítky: kamenné bloky hradby Sacsayhuamanu (ještě se&nbsp;k&nbsp;nim vrátíme), podivuhodná zeď pod hladinou u&nbsp;Androsu, monolitní brána slunce v&nbsp;Tíwanaku, opracované bloky kamene odhadované na&nbsp;desetitisíce tun v&nbsp;různých místech And…</span></p>
        </section>
        <section>
          <p class="chunk" data-nb-ref-number="22" data-nb-words="1" data-nb-chars="0"><span class="idea" data-nb-ref-number="28" id="idea28" data-nb-words="1" data-nb-chars="0"><img src="./resources/44_fmt.jpeg" alt="44.jpg"></span></p>
          <blockquote class="chunk" data-nb-ref-number="23" data-nb-words="12" data-nb-chars="85"><span class="idea" data-nb-ref-number="29" id="idea29" data-nb-words="12" data-nb-chars="85"><p>Dolmen v&nbsp;Locmariaqueru, známý pod jménem Stůl kupců, s&nbsp;obrovitým překladovým balvanem</p></span></blockquote>
        </section>
        <section>
          <p class="chunk" data-nb-ref-number="24" data-nb-words="1" data-nb-chars="0"><span class="idea" data-nb-ref-number="30" id="idea30" data-nb-words="1" data-nb-chars="0"><img src="./resources/45_fmt.jpeg" alt="45.jpg"></span></p>
          <blockquote class="chunk" data-nb-ref-number="25" data-nb-words="14" data-nb-chars="95"><span class="idea" data-nb-ref-number="31" id="idea31" data-nb-words="14" data-nb-chars="95"><p>Pohled ze&nbsp;Stonehenge ke&nbsp;kamenu Hele (Hell Stone), sloužícímu jako vizír při určování slunovratů</p></span></blockquote>
          <p class="chunk" data-nb-ref-number="26" data-nb-words="110" data-nb-chars="767"><span class="idea" data-nb-ref-number="32" id="idea32" data-nb-words="110" data-nb-chars="767">Něco zde nesouhlasí. Žijeme v&nbsp;představě, že&nbsp;člověk prvobytně pospolné kmenové společnosti, který megalitické stavby budoval, žil v&nbsp;poměrně malých společenstvech, omezených možností obživy lovem, sběračstvím a&nbsp;pastevectvím. Tak primitivní způsob obživy vyžadoval značně velký rajón pro každý rod či&nbsp;kmen. Kde se&nbsp;vzaly lidské síly, nutné k&nbsp;tak mohutným dílům? Kde stovky silných mužů, schopných pohnout kameny Stonehenge? Kooperace mezi rody se&nbsp;nezdá být pravděpodobná, zejména šlo-li o&nbsp;tak úzce omezené kmenové zájmy, jako získání materiálu na&nbsp;sekerky, určené k&nbsp;exportu, z&nbsp;něhož měl zisk jen okruh obyvatel Stonehenge (podle rozměrů dobytčí ohrady nevelký), pohřeb předka, pro cizí rody lhostejného, nebo určení počátku slavnosti, konané s&nbsp;vyloučením širší veřejnosti.</span></p>
          <p class="chunk" data-nb-ref-number="27" data-nb-words="52" data-nb-chars="358"><span class="idea" data-nb-ref-number="33" id="idea33" data-nb-words="52" data-nb-chars="358">A&nbsp;byli-li tito silní, nejzdatnější mužové rodu či&nbsp;kmene uvolněni k&nbsp;tesání, transportu a&nbsp;vztyčování megalitů na&nbsp;mnohé a&nbsp;mnohé měsíce, jak tuto skutečnost sloučit s&nbsp;představou každodenní pracné reprodukce vlastní pracovní síly získanou potravou? Otrok byl tehdy zbytečným luxusem a&nbsp;břemenem a&nbsp;zajatec byl nejekonomičtěji využit jako surovina k&nbsp;přípravě pokrmu.</span></p>
          <p class="chunk" data-nb-ref-number="28" data-nb-words="39" data-nb-chars="246"><span class="idea" data-nb-ref-number="34" id="idea34" data-nb-words="39" data-nb-chars="246">A&nbsp;jestliže přece jen bylo nejsilnějším mužům umožněno zanechat lovu a&nbsp;ostatní práce svrhnout na&nbsp;bedra starců a&nbsp;žen, takže životní úroveň kmene musela takřka katastrofálně klesnout, jak silný musel být impuls, jak závažný důvod, který k&nbsp;tomu vedl?</span></p>
          <p class="chunk" data-nb-ref-number="29" data-nb-words="232" data-nb-chars="1679"><span class="idea" data-nb-ref-number="35" id="idea35" data-nb-words="232" data-nb-chars="1679">Jistě nelze odpovídat dnešní racionální logikou&nbsp;– kultovní motivy mohly být velmi silné a&nbsp;působivé&nbsp;–, avšak není tato víra ve&nbsp;všemocnost kultu jenom východiskem z&nbsp;nouze? Srovnávací etnografie nám to&nbsp;rozhodně zkoumáním životních zvyklostí „posledních svědků pravěku“ nepotvrzuje. Skupinky obyvatel Země, žijící na&nbsp;kulturní úrovni doby kamenné (původní obyvatelé Austrálie, afričtí Křováci, trpasličí kmeny afrických Pygmejů, Negrité aj.) jsou ovšem neobyčejně vynalézavé a&nbsp;dokáží se&nbsp;obživit a&nbsp;přežít i&nbsp;v&nbsp;nejobtížnějších podmínkách, do&nbsp;nichž byly vyspělejšími sousedy zatlačeny. Nikdy však nedělají „zbytečnosti“. Jejich výrobní nástroje všeho druhu přesně odpovídají účelu, k&nbsp;němuž jsou určeny, jejich kultovní předměty jsou prostinké a&nbsp;nevyžadují nadměrné pracovní investice (australské čuringy, pygmejské fetiše apod.). Také stavby, pokud vůbec v&nbsp;těchto společnostech existují (stromová obydlí, společenské domy, tzv. domy mužů, iglú, teepee), jsou prosté a&nbsp;budované velmi racionálně. Nikde nenacházíme obdobu Stonehenge, nikde obdobu fantastického Sacsayhuamanu, jehož hradby (v jejich obrannou funkci v&nbsp;běžném smyslu slova nevěřím) jsou zbudovány z&nbsp;kyklopského zdiva. Jednotlivé balvany mají rozměr až&nbsp;9 × 4 × 5&nbsp;m a&nbsp;hmotnost mnoha desítek tun. Jsou naprosto přesně opracovány&nbsp;– nelze mezi ně&nbsp;vsunout ani čepel nože, ani žiletku, přičemž styčné plochy nejsou hladké, ale vypuklinám odpovídají vydutiny sousedního balvanu. Podobně přesně jsou opracovány i&nbsp;kvádry v&nbsp;Baalbeku, zvláštní „potrubí“ (které se&nbsp;mnoha charakteristikami, např. ostře pravoúhlými „koleny“ a&nbsp;především chyběním spodních částí vodnímu potrubí příliš nepodobá) v&nbsp;Tíwanaku a&nbsp;řada dalších megalitických staveb.</span></p>
          <p class="chunk" data-nb-ref-number="30" data-nb-words="100" data-nb-chars="728"><span class="idea" data-nb-ref-number="36" id="idea36" data-nb-words="100" data-nb-chars="728">Konzultoval jsem tuto podivnou skutečnost jednak s&nbsp;mistry kameníky, jednak se&nbsp;zesnulým přítelem profesorem sochařské Akademie V. Vokálkem a&nbsp;dozvěděl se, že&nbsp;při dostatečné zkušenosti dávných řemeslníků a&nbsp;dobrých nástrojích je&nbsp;taková přesnost možná, je&nbsp;však nevyhnutelné stále zkoušet, jak styčné plochy lícují (což je&nbsp;u&nbsp;stotunových balvanů, neustále zdvíhaných a&nbsp;opět spouštěných, patrně dost obtížné&nbsp;– nejsilnější pojízdné jeřáby mají nosnost sotva několika desítek tun…), v&nbsp;každém případě však práci podstatně prodlužuje. Vokálek odhadl čas, potřebný na&nbsp;konečné přesné opra­cování jednoho bloku v&nbsp;hradbě Sacsayhuamanu, z&nbsp;vojenského hlediska naprosto zbytečné, na&nbsp;několik měsíců usilovné práce kolektivu velmi zručných kameníků.</span></p>
          <p class="chunk" data-nb-ref-number="31" data-nb-words="123" data-nb-chars="905"><span class="idea" data-nb-ref-number="37" id="idea37" data-nb-words="123" data-nb-chars="905">O&nbsp;schopnosti našich předků opracovávat kámen rozličným způsobem není sporu, a&nbsp;o&nbsp;dokonalosti, které dosahovali, rovněž ne. Bohužel dosud nebylo provedeno dostatečné množství pokusů, rekonstruujících kamenická a&nbsp;sochařská díla starých kultur předpokládanými nástroji: jsem si&nbsp;jist, že&nbsp;by&nbsp;přinesly zajímavé poznatky a&nbsp;odstranily mnohé pověry a&nbsp;zjednodušená vysvětlení. Vrcholnou ukázkou jemného díla z&nbsp;kamene jsou např. mayské basreliéfy z&nbsp;velmi těžko opracovatelného nefritu, vznikající podle J. E. S. Thompsona patrně dřevěnými pilkami a&nbsp;vrtačkami, podsypávanými tvrdým křemenným pískem, především však tzv. mayské excentrické čepele s&nbsp;vyštípanými (nebo jinak vypracovanými) profily bohů, lidí a&nbsp;zvířat, zhotovené ve&nbsp;fantastických a&nbsp;neuvěřitelně složitých tvarech z&nbsp;obsidiánu nebo z&nbsp;pazourku, tedy z&nbsp;materiálů křehkých a&nbsp;štěpných. Praktické potřebě nikdy nesloužily&nbsp;– jsou nalézány ve&nbsp;skrýších pro obětiny.</span></p>
          <p class="chunk" data-nb-ref-number="32" data-nb-words="20" data-nb-chars="134"><span class="idea" data-nb-ref-number="38" id="idea38" data-nb-words="20" data-nb-chars="134">O&nbsp;kamenné posedlosti našich dávných předků by&nbsp;bylo ovšem možné popsat ještě tisíce stránek. Spokojme se&nbsp;s&nbsp;jediným posledním příkladem.</span></p>
          <p class="chunk" data-nb-ref-number="33" data-nb-words="148" data-nb-chars="1059"><span class="idea" data-nb-ref-number="39" id="idea39" data-nb-words="148" data-nb-chars="1059">Zvýšený zájem o&nbsp;středoamerické a&nbsp;jihoamerické kultury přivedl do&nbsp;pralesů řadu archeologů, mj. i&nbsp;profesora Marcela Hometa, jenž roku 1940 objevil v&nbsp;severní Brazílii, v&nbsp;povodí horního toku Rio Branco gigantické, patrně mnohými generacemi ze&nbsp;skály vytesané kamenné vejce, 100 metrů dlouhé a&nbsp;30 metrů široké, nazývané místními obyvateli piedra pintada (malovaná skála). Jeho stěny jsou pokryty na&nbsp;ploše 600 m2 symbolickými, zřejmě astronomickými nebo astrologickými kresbami dosud neobjasněného významu. Hometův objev povzbudil další badatele. A&nbsp;záhy prolétla světem (zaměstnaným však tehdy většinou jinými starostmi, a&nbsp;proto celkem nepovšimnuté) zpráva archeoložky Doris Z. Stoneové: ve&nbsp;středoamerickém státě Kostarika jsou na&nbsp;nejpodivnějších a&nbsp;nejneočekávanějších místech stovky a&nbsp;snad tisíce geometricky naprosto přesných kamenných koulí o&nbsp;průměrech od&nbsp;několika decimetrů až&nbsp;po&nbsp;několik metrů. Nejtěžší až&nbsp;dosud objevená koule váží 16 tun a&nbsp;spolu s&nbsp;dalšími byla převezena místními podnikavci jako plastika, zdobící veřejné prostranství v&nbsp;hlavním městě San José.</span></p>
        </section>
        <section>
          <p class="chunk" data-nb-ref-number="34" data-nb-words="1" data-nb-chars="0"><span class="idea" data-nb-ref-number="40" id="idea40" data-nb-words="1" data-nb-chars="0"><img src="./resources/46_fmt.jpeg" alt="46.jpg"></span></p>
          <blockquote class="chunk" data-nb-ref-number="35" data-nb-words="22" data-nb-chars="117"><span class="idea" data-nb-ref-number="41" id="idea41" data-nb-words="22" data-nb-chars="117"><p>Jedna z&nbsp;kostarických koulí o&nbsp;průměru 2,16 m&nbsp;a&nbsp;hmotnosti 16 tun zdobí bez jakýchkoli úprav a&nbsp;retuší náměstí v&nbsp;San José</p></span></blockquote>
          <p class="chunk" data-nb-ref-number="36" data-nb-words="17" data-nb-chars="121"><span class="idea" data-nb-ref-number="42" id="idea42" data-nb-words="17" data-nb-chars="121">Stoneová ve&nbsp;své zprávě napsala: „Koule z&nbsp;Kostariky musí být připsány k&nbsp;nerozluštěným megalitickým hádankám našeho světa…“</span></p>
          <p class="chunk" data-nb-ref-number="37" data-nb-words="59" data-nb-chars="393"><span class="idea" data-nb-ref-number="43" id="idea43" data-nb-words="59" data-nb-chars="393">Taková upřímnost se&nbsp;ovšem neodpouští. Objevily se&nbsp;hned dvě teorie: jednu z&nbsp;nich zastávají místní obyvatelé, přesvědčení, že&nbsp;v&nbsp;koulích je&nbsp;ukryto zlato, takže mnoho jich bylo již rozbito. S&nbsp;druhou přišli vědci a&nbsp;poučili madame Stoneovou, že&nbsp;koule vznikly velice prostým způsobem, totiž na&nbsp;svazích sopek kutálením se&nbsp;pevného jádra, postupně obalovaného plastickou lávou jako sněhová koule sněhem.</span></p>
          <p class="chunk" data-nb-ref-number="38" data-nb-words="86" data-nb-chars="524"><span class="idea" data-nb-ref-number="44" id="idea44" data-nb-words="86" data-nb-chars="524">Je&nbsp;to&nbsp;pěkná a&nbsp;důvtipná teorie. Opravdu nelze vyloučit, že&nbsp;by&nbsp;v&nbsp;jednom z&nbsp;mnoha a&nbsp;mnoha tisíců případů mohla takto vzniknout geometricky přesná koule se&nbsp;zcela pravidelným a&nbsp;jakoby hlazeným povrchem. Potíž je&nbsp;v&nbsp;tom, že&nbsp;takové jsou kostarické koule bez výjimky všechny, a&nbsp;zdá se, že&nbsp;byly zmenšováním upravovány tak dlouho, až&nbsp;bylo dosaženo dokonalé sféričnosti. Další potíž s&nbsp;teorií „sněhových koulí“ je&nbsp;v&nbsp;umístění nalezišť těchto podivných objektů. Podle ní&nbsp;by&nbsp;se&nbsp;totiž zjevně měly nacházet toliko na&nbsp;úpatí sopek a&nbsp;nikde jinde.</span></p>
          <p class="chunk" data-nb-ref-number="39" data-nb-words="4" data-nb-chars="20"><span class="idea" data-nb-ref-number="45" id="idea45" data-nb-words="4" data-nb-chars="20">Nuže, není tomu tak.</span></p>
          <p class="chunk" data-nb-ref-number="40" data-nb-words="43" data-nb-chars="316"><span class="idea" data-nb-ref-number="46" id="idea46" data-nb-words="43" data-nb-chars="316">Všetečný a&nbsp;rozhazovačný Däniken dokázal těsně před dopadem neúprosného ramene daňového zákona stihnout i&nbsp;Kostariku a&nbsp;prolézal pralesy a&nbsp;močály, přičemž si&nbsp;zejména stěžoval na&nbsp;ohavné pavoučí potvory, napínající sítě právě na&nbsp;stezkách. Přinesl pěknou fotografickou i&nbsp;svědeckou dokumentaci, souhlasící s&nbsp;jinými prameny.</span></p>
          <p class="chunk" data-nb-ref-number="41" data-nb-words="18" data-nb-chars="106"><span class="idea" data-nb-ref-number="47" id="idea47" data-nb-words="18" data-nb-chars="106">Koule neleží na&nbsp;úpatí sopek. Lze je&nbsp;nalézt na&nbsp;mořském pobřeží v&nbsp;Golfo Dulce, uspořádané v&nbsp;dokonalé přímce.</span></p>
          <p class="chunk" data-nb-ref-number="42" data-nb-words="10" data-nb-chars="55"><span class="idea" data-nb-ref-number="48" id="idea48" data-nb-words="10" data-nb-chars="55">Jsou v&nbsp;bahnitých pralesích, daleko od&nbsp;hor a&nbsp;v&nbsp;rovinách.</span></p>
          <p class="chunk" data-nb-ref-number="43" data-nb-words="7" data-nb-chars="45"><span class="idea" data-nb-ref-number="49" id="idea49" data-nb-words="7" data-nb-chars="45">Dvě obrovské koule jsou na&nbsp;ostrově Camaronal.</span></p>
          <p class="chunk" data-nb-ref-number="44" data-nb-words="10" data-nb-chars="71"><span class="idea" data-nb-ref-number="50" id="idea50" data-nb-words="10" data-nb-chars="71">Celá řada jich byla nalezena na&nbsp;samých vrcholcích Cordillera Brunquera…</span></p>
          <p class="chunk" data-nb-ref-number="45" data-nb-words="36" data-nb-chars="275"><span class="idea" data-nb-ref-number="51" id="idea51" data-nb-words="36" data-nb-chars="275">Domorodci jim říkají „nebeské míče“, což Dänikena pochopitelně potěšilo, zároveň však poctivě dodává, že&nbsp;teorie o&nbsp;takto vyjadřovaném slunečním kultu není pravděpodobná: všechny středoamerické a&nbsp;jihoamerické kultury totiž uctívaly Slunce ve&nbsp;formě zářícího disku, nikoli koule.</span></p>
          <p class="chunk" data-nb-ref-number="46" data-nb-words="101" data-nb-chars="739"><span class="idea" data-nb-ref-number="52" id="idea52" data-nb-words="101" data-nb-chars="739">Kostarické koule jsou zkrátka artefakty, vzniklé opracováním granitových bloků těžkých až&nbsp;24 tuny (což odpovídá minimální velikosti výchozího kvádru pro šestnáctitunovou kouli). Jsou rozmístěny do&nbsp;jakýchsi záměrně zvolených obrazců, přičemž samotný transport vlhkou, bahnitou a&nbsp;členěnou krajinou, případně do&nbsp;svahů (nikoli naopak), musel představovat mimořádný technický problém. Domorodci neradi vodí ke&nbsp;koulím turisty, ačkoli si&nbsp;jinak rádi přivydělají jakoukoli prací. Lomy, z&nbsp;nichž by&nbsp;pocházel materiál, nebyly nikde nalezeny, a&nbsp;ovšem ani „mateřské“ sopky, ačkoli Kostarika je&nbsp;opravdu v&nbsp;pásmu vulkanicky aktivním. Zdá se&nbsp;tedy, že&nbsp;jde o&nbsp;ukázky prazvláštní megalitické kultury, čemuž nasvědčuje i&nbsp;značné zapadnutí některých koulí do&nbsp;země.</span></p>
          <p class="chunk" data-nb-ref-number="47" data-nb-words="9" data-nb-chars="60"><span class="idea" data-nb-ref-number="53" id="idea53" data-nb-words="9" data-nb-chars="60">Proč tato obrovská námaha? A&nbsp;jakých prostředků bylo použito?</span></p>
          <p class="chunk" data-nb-ref-number="48" data-nb-words="65" data-nb-chars="481"><span class="idea" data-nb-ref-number="54" id="idea54" data-nb-words="65" data-nb-chars="481">Odpověď zatím nenalézáme. Rozkládá se&nbsp;tu&nbsp;stín. Fantastickou, ale z&nbsp;hlediska všeho, co&nbsp;si&nbsp;dovedeme o&nbsp;megalitických kulturách představit, přece jen rozumnou otázkou je: nebylo všechno vlastně jinak? Vyžadovala kamenná posedlost opravdu takové společensky nutné množství práce, jaké předpokládáme? Nechodily kolosy Velikonočního ostrova moai opravdu „samy“, jak to&nbsp;o&nbsp;nich tvrdí domorodci a&nbsp;jak přísahají i&nbsp;obyvatelé Tíwanaku a&nbsp;Sacsayhuamanu o&nbsp;obrovských megalitech, piedras cansadas…?</span></p>
          <p class="chunk" data-nb-ref-number="49" data-nb-words="14" data-nb-chars="119"><span class="idea" data-nb-ref-number="55" id="idea55" data-nb-words="14" data-nb-chars="119">Tím můžeme stručnou přehlídku indicií, naznačujících pravděpodobnou existenci stínů v&nbsp;dávné minulosti lidstva, skončit.</span></p>
          <p class="chunk" data-nb-ref-number="50" data-nb-words="122" data-nb-chars="858"><span class="idea" data-nb-ref-number="56" id="idea56" data-nb-words="122" data-nb-chars="858">Badatelé, neochotní přijmout předkládaná schémata dávného vývoje lidských společností v&nbsp;pravěku, nejméně 300krát delším než období historické (1,75 miliónů let oproti 5000 let), se&nbsp;v&nbsp;podstatě dělí na&nbsp;dvě skupiny: první z&nbsp;nich uvažuje o&nbsp;možnosti dávných civilizací, předcházejících zmíněnou nám známou historickou dobu a&nbsp;zanechávajících své dědictví ve&nbsp;formě koruptel, útržků znalostí nebo nevysvětlitelných vědomostí. Někteří z&nbsp;nich jdou ve&nbsp;svém tvrzení tak daleko, že&nbsp;považují první vyspělé civilizace za&nbsp;dědictví, za&nbsp;jakousi „novou vlnu“ dávno zapomenutých kultur&nbsp;– a&nbsp;nejsou to&nbsp;vždy nekritičtí atlantomané, nadšenci bájné země Mu&nbsp;nebo Lemurie, ale vážní badatelé. Předpokladem takového vývoje je&nbsp;ovšem opuštění představy o&nbsp;univerzálním a&nbsp;veškerému lidstvu vlastním způsobu života, kultury a&nbsp;společenské organizace, jenž je&nbsp;době před 10 000 lety připisován.</span></p>
          <p class="chunk" data-nb-ref-number="51" data-nb-words="15" data-nb-chars="108"><span class="idea" data-nb-ref-number="57" id="idea57" data-nb-words="15" data-nb-chars="108">Druhá skupina uvažuje o&nbsp;možnosti ovlivnění naší Země a&nbsp;jejích obyvatel kontakty s&nbsp;mimozemskými civilizacemi.</span></p>
          <p class="chunk" data-nb-ref-number="52" data-nb-words="42" data-nb-chars="308"><span class="idea" data-nb-ref-number="58" id="idea58" data-nb-words="42" data-nb-chars="308">Přejdeme i&nbsp;tedy k&nbsp;pokusu o&nbsp;rekonstrukci takové hypotetické civilizace, vycházejícímu jednak ze&nbsp;zjištěných indicií, jednak z&nbsp;poznání ještě dnes žijících reprezentantů doby kamenné, kteří si&nbsp;zachovali jisté schopnosti, jež postup civilizace učinil jinde zbytečnými, nebo které se&nbsp;v&nbsp;průběhu tisíciletí ztratily.</span></p>
          <p class="chunk" data-nb-ref-number="53" data-nb-words="38" data-nb-chars="250"><span class="idea" data-nb-ref-number="59" id="idea59" data-nb-words="38" data-nb-chars="250">O&nbsp;ztrátě není sporu&nbsp;– konstatoval ji&nbsp;už&nbsp;Karel Marx ve&nbsp;svém Úvodu ke&nbsp;kritice politické ekonomie: „… všechna mytologie přemáhá, ovládá a&nbsp;utváří přírodní síly v&nbsp;obrazotvornosti a&nbsp;obrazotvorností; mizí tedy se&nbsp;skutečným ovládnutím těchto přírodních sil.“</span></p>
          <p class="chunk" data-nb-ref-number="54" data-nb-words="29" data-nb-chars="188"><span class="idea" data-nb-ref-number="60" id="idea60" data-nb-words="29" data-nb-chars="188">Buďme nepředpojatí. Nevíme, jak by&nbsp;taková předpokládaná civilizace mohla vypadat, jaké by&nbsp;byly její zvyky a&nbsp;obyčeje. Jisto je&nbsp;jedno: byla by&nbsp;nám velmi, velmi cizí. Jako civilizace delfínů.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./tuseni_stinu_019.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>